## ![仿宋词](img/chapter06.png)

#### 酷相思．西征马队穿戈壁
> 马队西征戈壁走。路难辨，仗星宿。问水草前方何处有？风起也，狂沙吼；狼叫也，心儿抖。
> 日与高温寒夜斗。惜老〝友〞[1]，芦柴瘦。庆三箭天山[2]屯细柳。国定也，君何疚；边垦也，君何后。

[1] 〝友〞、〝君〞，皆指卓有战功的马匹。
[2] 〝三箭天山〞：《唐书》太宗时，尤姓为乱，派薛仁贵御之，三箭定天山。

#### 鹧鸪天．军垦农场三秋拾花
> 玉蕊琼葩盖地皑，〝战〞云密布压城来。披星继晷夫妻赛，顶日餐风童叟皆。
> 忍指裂，任腰摧，万斤能手满天街。共将羊角狂沙汗，换取腾飞鹏翅开。

#### 醉花阴．惜别
> 月上关城凄凉处，把臂河梁赴。珍重话千般，举手劳劳，折柳心酸楚。
> 孤帆远影天涯路，怅春随人去。寂寞锁心头，细数行程，过站应无数。

#### 醉花阴．七四年中秋
> 是喜是嗔还是怄，心事难猜透。更漏已频催，半掩琵琶，怕露娇颜瘦。
> 中秋兴致浓如酒，不见清光有。谗谄蔽人明，辜负良宵，月姊知忧否？

#### 眼儿媚．赏荷
> 露冷风轻断虹收，旭日印塘幽。田田翠盖，姣姣粉蕊，鱼浪香浮。
> 旧时画阁重游处，踟躇满离忧。晚钟敲乱，刘郎酣梦，梦绕菱讴。

#### 醉花阴．乡村情趣
> 缕缕岚烟笼远岫，近渚芦花瘦。蓑笠钓扁舟，断雁西风，客绪从谁叩。
> 笑煮鲢鱼黄昏后，呼友传杯酒。围坐话桑麻，月上东皋，不觉平星斗。

#### 过秦楼．秋牧
> 雁阵惊寒，菊丛披霜，阡陌草深过膝。徐吹口哨，笑驱顽牛，惹得野凫飞逸。鞭脆马乐羊欢，席地观天，青冥如涤。正韶华易老，偷闲难得，情怡志适。
> 一任他云卷云舒，潮来潮去，懒问人间消息。玉常带璞，瑕不掩瑜，凭谁把狂生识？力尽声嘶牧回，叱咤暗鸣，奔腾驰辟。只孤烟大漠，仍伴长河落日。

#### 满江红．农场备耕积肥
> 极目平畴，彤云散，肥山万迭。村落远，车如流水，顶星披月。建设何愁辛与苦，办粮岂怕风和雪。戍垦人，最是眼光长，满腔血。
> 玉龙舞，春潮发；汗如雨，歌相接。夺丰收，掀起备耕新热。地覆天翻攀绝顶，龙腾虎跃驱穷白。奔四化，政策暖人心，声声彻。

#### 行香子．节日游园
> 酿了葡萄，治了佳肴，空家院，人竞相邀，游园焰火，争窜重霄。更舞翩翩、歌绕绕、旗飘飘。
> 燃犀牛渚，明辨神妖。信沉渣、乍泛还消。满腔心血，都化春潮。育向阳花，擎天树，傲霜苗。

#### 念奴娇．癸卯春内兄迎养岳父游鄂赐诗来特复呈政
> 花黄昼永，目长空万里，残阳如血。雁帛欣传欢菽水，迎养楚荆时节。对景飞觞，裁笺染翰，雅咏阳春雪。行歌尧土，漫嗟荣辱凉热。
> 遥想天堑烟波，〝青龙〞横浪，〝狮〞戏江心月。鹦鶴龟蛇游不倦，况有巫山千叠。绕膝樽前，弄孙堂上，箇里欢难说。分甘娱目，祗园应为人设。

#### 摸鱼儿．赠应龙应洋侄孙
> 又匆匆，雨肥红杏，南风吹老莺孺。惜阴常怨春归早，堪叹天行难预。金可铸，怕只怕，亡羊歧路无凭据。胸中有数。虽来日方长，浮生若梦，弹指水东去。
> 鲲鹏翅，好借飞廉[3]驾驭。云程雷电何惧！千金纵买良驹骨，碌碌此身谁取？人莫助，宜自思绸缪未雨雄心树。志穷最误。休等失东隅，收之正在，红瘦绿肥处。

[3] 〝飞廉〞，风的别称。

#### 最高楼．赠屈新波、新涛、彭杰外孙
> 春无极，发愤正当时。季节不吾欺。酬勤虽是由天道，耕耘却可显高低。望前途，多曲折，又光辉。
> 也莫做，亡羊臧与谷；也莫叹、复生髀里肉。桃李下自成溪。征鸿有憾谁人省？神骐弩马各心知。最堪怜，寒号鸟[4]，眼光低。

[4] 寒号鸟的叫声似〝得过且过〞。

#### 蝶恋花．山鸡
> 竹实醴泉与供？翠羽红冠，丽质夸天纵。百鸟未知将日捧，啁啾扰我明星梦。
> 回首不堪心事重，皇帝新衣，竟被天真捅。舞镜山鸡羞自讼：卿卿虽美终非风。

#### 琵琶仙．扫黄除腐
> 玄圃仙窑，叹神侣、个个纸迷金醉。筵宴贪阔争奢，穷名酒珍脍。歌管细，千金一刻，更添了三陪滋味。蛱蝶交飞，黄莺乱啭，招垢藏秽。
> 又还是糖弹显威，笑声里，纷纷倒香肆。空叹日残东风，竟胡天胡地。莫小看民心世俗，自古来，国运相系。咸盼汤壤尧天，别开风气。

#### 青玉案．甲戌三月寄友
> 莺飞草长飘榆荚，如恍见，天山雪。沙枣花开香扑鼻，可知今夕，沱江南岸，独伴弯弯月？
> 无情莫过轻离别，别梦只为梦多设。蝶化庄周周化蝶，何时重得，拥护煨酒，细把悲欢说。

#### 相见欢．惜别
> 春寒月上梨花，影西斜，一缕茶烟南园透碧纱。
> 阳关叠、韵谁叶，动悲笳。自是冷香残梦断天涯。

#### 雨中花．赠新疆油田某君
> 钻塔崔嵬戈壁树，又血汗、浇催油吐。工地灯明，关山月落，总是销魂处。
> 支边愿把青春付，算摒弃私情无数：牛女天河，风霜雨露，铺垫龙腾路。

#### 江城子．诗海求索
> 镜中依约见丝斑，影支单，绪难安。欲语从前，春尽梦将阑。方悟尘寰真扰扰，霜满面，等闲看。
> 嫦娥终悔厌凡间。药辛寒，为谁吞？碧海青天，夜夜备销魂。求索要当穷上下，泉滴石，几时穿？

#### 水调歌头．夜吟乐
> 歌咏非常事，啸傲岂无端？欲浇块垒胸臆，杯酒借人难。不到南墙碰首，方识哭歧阮籍，毕竟枉伤肝。半路附风雅，梦觉不胜寒。
> 习吟咏，衣摩破，眼熬酸。龙图铁面，伤严莫作寡恩[5]看。身被光风霁月，阅历荣枯凉热，鐵口绪何安？草就天将曙，踌躇泪潜潸。

[5] 宋朝唐庚《遣兴》〝诗律伤严近寡恩〞。

#### 西江月<small>（二首）</small>
> 洒脱非为超脱，追求不是強求。盐车汗马志无休，作气全凭一鼓。
> 春梦尽多热烈，西园又锁清秋。新书满架任绸缪，况值巴山夜雨。

> 静久寻思活动，昼长盼客登门，两三亲友并芳邻，相幫游园揽胜。
> 意兴闲同鸥鹭，高谈浓胜醪醇，不分逸事与新闻，再把明朝约定。

#### 人月圆．答夏云景君联诗代寿议
> 繁花解语银蟾笑，祝嘏向谁家？不摆喜宴，联诗代寿，最领风华。
> 平生兀兀，徒悲川逝，难挽飞槎。最怜焦骨，枝残叶败，犹著寒葩。

#### 摊破浣溪沙．李某某访美
> 谁道风流不可怜？挟洋自重发狂癫。〝十万〞民脂成一掷，买开门。
> 一片晕红才上脸，春光泄露尾巴偏。美梦独台空弄巧，恐难圆。

#### 金缕曲．纪念红军长征胜利 20 周年
> 景仰长征路，想神兵，乌蒙五岭，奋蹄挥纛。巧破围追回遵义，高矗擎天玉柱。航拨正、斩蛇擒虎。泸定乌江凭吊久，缅枪林弹雨争飞度。谈笑里，伏狂虏。
> 雪山草地悲狐兔，比红军，茹根食草，更谁艰苦？宝塔山前温传统，何忍贪婪变蛀？算得道从来多助。六十周年如一瞬，看东方崛起炎黄孺。思继往，力除腐。

#### 八声甘州．看渣滓洞实物图片展
> 感真金烈火血和仇，填膺久绸缪。任钢针扎指，硫酸蚀骨，终不低头。赢得乌衣王谢，〝离黍〞唱朱楼。草长莺飞又，易了春秋。
> 多少炎黄梁脊，为中华崛起，身殉名留。叹河鱼腹疾，淫逸换劳忧。先烈、谁鐵饕口？念真经，双眼向旁投。更休说，尊荣安富，窃国偷钩。

#### 玉楼春・行役
> 未知行役途遐近，阅尽沧桑多少恨。空言易作过无征，理想难谐今始信。
> 寒蝉凄切传秋韵，对镜自怜霜染鬓。逐名趋利一何忙，路又不平人又困。

#### 水龙吟．国庆 48 周年颂
> 难忘卅八年前，豺狼当道民凋敝。南湖破浪，井岗擎炬，星辉遵义，万里长征，雄关险越，河吟变徵。举抗倭大纛，降魔伏虎，东风荡、金陵屺。
> 巨臂天安门举，看神州、玄黄更系。三中全会，革新开放，乾坤大治。九五航标，加鞭四化，神骐添翅。喜今年国庆，回归港九，展眉舒气。

#### 沁园春．致台北挚友聂懋戡君
> 往事悠悠，挚友遥遥，久系梦魂。忆翩翩年少、茫茫世路、狂飚骤雨、复对谁云。濯足台湾，扬鞭戈壁，学苑曾留鸿爪痕。星河转，正人生老易，空负良辰。
> 风流云散如烟，又岂料焦桐隔世闻。幸三通冻解，海天澄静，君无叹老，我不嗟贫。度尽汹涛，重逢倍乐，欲设长床抵足眠。夫何愿：尽离亭燕子，及早归根。

#### 桂枝香．香港回归颂
> 饕蚊肆侮，正数代含羞，积愤难吐。独有人民主政，起衰除腐。五洲共赞翻天手，面秦廷、气吞狼虎。运筹帷幄，乘时取势，折冲钟鼓。
> 仰两制，空前后裕。看神钥扬威，普降金雨[6]。百载沦奴耻雪，失珠还祖。不平条约随流水，庆红旗、猎猎香屿。大山搬矣，港人治港，喜开新宇。

[6] 〝金雨〞：《史记》禹治水功大天雨金雨稻三日夜。

#### 蝶恋花．欢庆香港回归
> 尝胆卧薪天不负，笃信春风，终必回东土。云雾渐消钟鼓住，秦廷璧返残瓯补。
> 两制高瞻金钥举，九合折冲、胜却千军旅。华夏五洲同庆舞，港人治港标竿树。

#### 渔家傲．咏新疆天池
> 胜地天池多媚趣，湍飞高峡鱼龙舞。树海雪峰红日镀，齐奋橹，游船画舫追鸢鹜。
> 漫把祗园鹫岭慕，超尘孰与昆仑伍。沧海人间潮水怒，堪赞许，瑶池天上清如故。

#### 水龙吟．咏湖北双峰山风景区
> 亭亭对峙双峰，超尘出世丹霞蔚。群峦拥簇，香浮鸟语，林幽石异。奇洞危崖，三潭二瀑，凭君探济。羨政通物阜，休闲日裕，开新景、非余事。
> 惜乏徐霞健笔，对名媛、漫嗟娇丽。平生兀兀，难逢人外，陶情娱志。作气登攀，美收险远，胸襟如洗。问同游，鹫岭琅寰比较，可分轩轩？

#### 蝶恋花．退休还乡卜居
> 乍听杜鹃啼血苦，句句声声，道不如归去。的是春归留不住，无奈鞭挂黉痒树。
> 卜得楼层星可抚，人外一枝[7]，远避尘嚣恶。闹市繁华非所慕，居安未敢忘风雨。

[7] 〝人外一枝〞：人境之外借得一枝萋息。

#### 忆秦娥．怀远
> 琼筵散，征鸿归去柔肠断。柔肠断，当年曾结，垦边良伴。
> 惜花别具辛酸看，伊人迢递分银汉。分银汉，莲心味苦，藕丝长绾。

#### 金缕曲．缅怀邓公
> 四海同声哭，痛斯时，天倾地陷，太行王屋。百色徐州春试马，叱咤中原逐鹿。几落起、公忠弥笃。暖送三中欣拨乱，展宏猷，新政龙腾速。归港澳、雪奇辱。
> 小平理论真知独，仰先驱、铸颜济美，接班多淑。三向四基兼两制，德业长彪青竹。更两个、文明相促。今日五洲钦禹力，一追远，咸把邓公属。遗志在，兆民续。

#### 疏影．观三峡大坝合龙有感
> 山河复整，叹鲵宫美奐，涌现高峡。亿万斯年，桀骜骄螭，行将俯首堤闸。西陵公路拉闱幕，填平了、壑沟超卅。凿穿它、五岭通车、骏马银翅安插。
> 犹记前驱问卷，《水调歌头》里，严肃征答。喜见而今，头段工程，终把长江横掐。待看电网输南北，更航运，防洪相相搭。等恁时，坛子山巅，永轟禹功碑塔。

#### 卜算子．答梅师赠《好了歌》
> 不是恋香尘，似被情缘误。月缺月圆亦有时，岂赖冥冥主。
> 抛也终须抛，悟也如何悟？一粟乾坤陷溺多，忍自波罗渡？

#### 烛影摇红．安顺龙宫赞
> 安顺龙宫，山川形胜夸奇特。旅行度假最销魂，处处堪游历。瀑布石林峡嵂，更布依、石头寨室。诗情入画，画意含诗，无劳雕饰。
> 幽洞蚌宫，造型别致难描述。水晶宫殿逊风流，奇景岩溶集。莽莽烟云泼墨，叹变幻、万千瞬息。龙渊万丈，倒泻天池，壮观谁匹？

#### 高阳台．牡丹
> 魏紫姚黄，天香国色，万方仪态奢遮。富贵雍容，泱泱大国风华。人情总对峨眉妬，叹洛阳、贬罪横加。笑莲溪、比类含讥，弹反琵琶。
> 复生焦骨[8]尤浓艳，正绸缪一路，篱燕空嗟。见说刘郎，相思梦断天涯。轻颦浅笑娇无奈，问卿卿、花落谁家？倩青禽，寄语中华、好备羊车。

[8] 〝复生焦骨〞，传说牡丹不遵则天意旨〝违时放花〞，其根被烧焦，但次年顽强复生，花开更艳。

#### 鹧鸪天．夜泛情思
> 月影笼纱古渡幽，三秋桂子暗香浮。凭栏自叹沧波渺，去国谁偕西子游。
> 漫良夜，触离愁。归槎何事遇牵牛？支机灵石[9]斑斑泪，织女心梭点点投！

[9] 〝支机石〞：传说张骞探河源，遇牛郎，得支机石，始知误泛银河。

#### 南乡子．七七事变六十周年纪念
> 烽火照芦沟，衅启八年血泪仇。肉筑长城扬正气，攸攸，慷慨悲歌万古讴。
> 祭拜社魔休，挑战和平必碰头。谁说死灰难复炽，堪忧，不见钓鱼灯塔修？

#### 八声甘州．军垦情
> 有素娥待字亿斯年，洪荒老秋风。数汉唐沦丧，蒋帮逃逸，过客匆匆。独是南泥子弟，堪配万夫雄。铸剑为犁任，造福无穷。
> 军垦二〝牛〞抬杠[11]，看将军掌把，战士争中。更干镶[10]就水，夜宿地窝篷。用双肩、引来琼液，化汗浆，浇出玉芙蓉。终赢得、仙姬青眼，恨晚相逢。

[10] 镶：维语，一种烤饼；
[11] 二〝牛〞抬杠：人力拉犁。

#### 八声甘州．塔河春
> 听轰轰马达闹春光，旖旎不胜情。渐水消淡紫，风摇浅碧，翠鸟和鸣。迢递丝绸古道，处处物华馨。瀚海沧桑变，回首堪惊。
> 卅稔黄沙鏖战，庆萼花辉映，民汉繁兴。看油吐戈壁，大漠巨龙腾。更关开、邻邦集贸，引东欧、凤窟碧梧营。争知我、春风数度，花重边城。

#### 忆秦娥．怀旧
> 琴声咽，玉喉婉啭东皋月。东皋月，间关莺语，雁沉云辍。
> 天涯同是漂萍叶，别来怕遇芳菲节。芳菲节，旧梦依稀，咏歌谁协？

#### 采桑子．重逢
> 少年不识离愁味。才入洞房，又上河梁。牛女天河望断肠。
> 重逢胜似新婚热，骂够萧郎，摔痛胸膛，亲腻羞言别梦狂。

#### 雨霖铃．闻内兄[12]探亲返里
> 蟾圆蟾缺，忽鱼书报，返里时节。高梧篱落依旧，伤兄弟远，原难重挈。绕膝分甘泪挹，是悲喜交结。问去去，今夕何年，恰似樵回烂柯诀。
> 无情最是参商设。更那堪、两鬃飞霜雪。裁笺拟寄衷曲，多少话、欲言还歇。片刻千金，应念情丝，易吐难咽。纵冷眼、离合悲欢，岂忍长床撤？

[12] 内兄郝开铭五十年代调武汉，一去二十多年才返。

#### 同上．九七年春日
> 殷雷惊蛰，正春潮发，塔水湍急。兰舟欲靠何岸？方踌躇处，波平涛息。转眼花明绿柳、竟泰来否极。欲再续《春色》[13]三篇，恨不生花梦神笔。
> 婵娟自古风流惜。怅光阴、戏弄飘萍客。今宵梦醒才觉，航拨正、起锚鸣笛。思化微波，同掖艨艟，破浪前弋。且待我击楫从头，偿补青春失。

[13] 寇平仲有《春色诗》，充满喜气。

#### 定风波．庆祝澳门回归
> 澳埠娉婷南海湾，老牌狼虎早垂涎。四百年前叹沉陆，奇辱！金瓯残破此开端。
> 历史潮流谁可挡？悲壮！摧枯拉朽倒三山。霸道强权随逝水，同喜！秦廷璧返尽腾欢。

#### 水调歌头．读聂懋戡《分飞鸟》有感
> 世界霸权激，崛起我炎黃。千秋功罪评说，青史自昭彰。应倡求同存异，多为儿孙着急，携手共图强。一国行两制，日月光辉长。
> 不回头，弄机巧，撞南墙。〝先离后合〞、〝对等实体〞，甚荒唐！空自营巢雪窟，鼓噪帮腔台独，粉墨演双簧。绝唱《分飞鸟》，供君细思量。

#### 永遇乐．务本山房怀王父母
> 务本山房，云深无染，人世尘滓。翠竹清辉，轻烟淡霭，引彩弯栖止。当年设帐，芝兰满屋，振铎仰沾甘醴。看而今，颓坦断垒，拜临触景涔涕。
> 寒灯督课，分甘娱目，垂训言犹在耳。故物飘零，音容如在，凭吊坟何址？卧牛山麓，一抔黄土，蔓草荒烟兔起。正蝴蝶、翩然入梦，夕阳影里。

#### 金缕曲．怀念先王父<small>（颠倒术大师）</small>
> 霁月光风赋。望遥岑、云蒸霞蔚，凤招何处？自古真经多魔障，养性岂为魔误。空地狱、仙槎普渡。孔席从来无暇暖，况涛惊风急东瀛路[14]。踏一苇，度针去。
> 花枝春满东方曙，证精丹、炼成真我，灵犀顿悟。底事玄机深难测，转瞬鲲飞鹏举。幸百炼、终非尘土。问取老君回牛看，可东来紫气函关遇？愁浩浩、共谁诉！

[14] 王父官德懋 1920 年参加四川高等师范考察团赴日本并传授颠倒之术内气功。

#### 满江红．致聂懋鐵兄
> 今古相知，问多少情同汪李[15]？欣卅载、仰君萧洒、坚贞高谊。携手何愁南共北，吟诗共论非和是。笑人间，莫逆怅难求，无诚耳！
> 慕管鲍、思伯子[16]；敦道义，交生死，看朋诤友密，总由诚致。先圣不曾删《月出》[17]，吾侪取义翻宫征。借鸿便，研墨谱新词，诚而已。

[15] 〝汪李〞，李白诗〝桃花潭水深千尺，不及汪伦送我情〞。此借指友谊深厚。
[16] 〝伯子〞：俞伯牙，钟子期。
[17] 《月出》：诗经月下怀人的诗章。

#### 附 98 年 5 月聂懋戡君惠词一首意难忘．致官福光老弟
> 梦绕官郎。忆幼空[18]共事，聚首蒲阳。锥锋还未露，意气已飞扬。年虽少，志存强。好鼓箧担囊[19]。最难消，襟怀落拓，足底傍徨。
> 恰逢易系玄黄。羨征鸿拨雾，醉浴朝阳。饱经沙塞苦，久历雪和霜。颜未老，行愈方。执着博辞章。倦鸟归，一身潇洒，满屋书香。

[18] 幼空，即灌县蒲阳场空军幼年学校。
[19] 〝鼓箧担囊〞，《学记》：〝入学鼓箧，孙其业也〞。《合璧》〝担囊负笈，不可胜数〞。此喻好学不倦。

#### 附江苏夏云景先生贺寿词《眼儿媚》
> 清高洁雅脱烟尘，菊竹品难湮。高龄七秩，锦笺几幅，景仰情真。
> 悬弧志庆凭音律，旧俗不因循。川苏两地，心犀一点，松柏同春。

#### 附夏云景先生嵌名联二则
> 天官赐福；国粹增光。
> 福如东海；光照南天。

#### 贺《兰畹清芬》续集出版赠聂懋戡、官福光吟长
<p class="poem-subtitle center">罗征全</p>
> 二度梅开韵味赊，慧心善辨正和邪。
> 诗骚递降添双璧，海峡连绵共一家。
> 马可壮游霞客笔，盛唐风骨誉髦花。
> 旧瓶酿出清芬酒，桂馥兰馨醉迩遐。

#### 敬祝同庚同行官福光君古稀
<p class="poem-subtitle center">夏云景</p>
> 虚心傲骨劲松身，质比青莲不染尘。
> 绛帐传经勤职守，骚坛启后费精神。
> 征诗祝嘏逢知己，步韵和声如故人。
> 海北天南同介寿，酬来酢往一时新。
