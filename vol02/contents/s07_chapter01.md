## 心路类

#### 丁丑迎春曲<small>（十二首）</small>
<p class="poem-subtitle center">读王成纲词宗步孔凡章翁原玉后赓韵以抒杂感，非袭其意也。</p>
> 攻心无计破情关，壁垒分明万仞山。
> 权欲薰人迷失路，荣名累己怎投闲。
> 机谋用尽何时息，道义全抛不待删。
> 上国衣冠非似昔，自须重整换新颜。

> 纷纷世事与时增，疏理难清似蔓藤。
> 聚会风云成政客，萧条冷落作孤僧。
> 情投意合为同党，志异行殊不结朋。
> 冷眼旁观何所忍，安危他日有谁凭。

> 天道循环莫始终，东风吹过复西风。
> 人情冷暖分高下，世态炎凉辨外中。
> 滚滚红尘皆混沌，悠悠意绪尽朦胧。
> 名缰利锁能开脱，生趣盎然俗念空。

> 水到渠成岂待催，冬残腊尽便春回。
> 闲愁必逐寒风去，好运当随瑞气来。
> 华夏文明将壮盛，西夷俗物自衰颓。
> 樱花只合逢时笑，傲雪能开独有梅。

> 折冲樽俎息干戈，舌敝唇焦两鬓皤。
> 不使苍生沉苦海，愿教赤子渡悬河。
> 强权斗狠应求少，礼让和平务必多。
> 世界大同将实现，谁能据此执斤柯。

> 山河一统不容分，同室操戈岂忍闻。
> 故国伦常早有节，异邦法度未成纹。
> 解危惟待及时雨，争霸将如过眼云。
> 恩怨消除无间隙，华夷亦可结同群。

> 两岸僵持局正酣，不谋西返且图南。
> 交流设限防吞并，和解无由拒会谈。
> 文化相扶常阻四，资源互惠更推三。
> 惟求异族能支助，敌视同胞应内惭。

> 招展红旗任卷舒，当除积弊未全除。
> 曾经地覆天翻甚，仍是风和日丽疏。
> 唯物唯心容并济，姓资姓社自相如。
> 人情事理无偏颇，正本清源应复初。

> 精诚所至事无难，济世为心御众宽。
> 治国齐家明礼乐，陶情养性使和欢。
> 能禁怪力兴山雨，可令威仪镇海澜。
> 一任朝阳温万物，何愁拂面晓风寒。

> 正气填膺自浩然，驱除魔障化云烟。
> 敢为敢作心无悔，直往直来性不悛。
> 摘句寻章虽小道，匡时济世有佳篇。
> 利名于我成何用，神佛难迷岂羨仙？

> 宏扬风雅应相期，端赖纲公掌大旗。
> 同道自然翘首望，友人敢不委心仪。
> 开诚审议能存信，竭力研磨必去疑。
> 成败何须多计较，世情本是一盘棋。

> 瑶章报喜客心惊，读罢鸿篇仰令名。
> 两岸政争犹角力，同仁雅会尚和平。
> 祥呈民化能消厄，雪雾云开则放晴。
> 一统江山欣有日，重光华夏展鹏程。

#### 时况
> 国风雅颂久蒙尘，泥古崇洋各有因。
> 太白少陵称往哲，拜伦荷马号新人。
> 若违传统严言责，不合时宜怒目瞋。
> 误导心灵徒学舌，纵然貌契也离神。

#### 祝《华夏吟友》书成
> 至圣删诗三百篇，纲公继志启时贤。
> 吟朋乐道齐相赞，华夏风骚几万年。

#### 长恨歌<small>（古风）</small>
<p class="poem-subtitle center">名艺人白冰冰女晓燕被绑票勒赎未遂遭惨杀弃尸有感</p>
> 自由民主封唐王，拜金主义便倡狂。
> 经济成长争第一，不顾实情妄宣扬。
> 股票狂飙与狂泻，专材操作最擅长。
> 投机取巧成风气，奢侈浮靡放光芒。
> 礼义廉耻无人问，俭朴勤劳久已忘。
> 政客争权谋大利，盗匪橫行逞豪强。
> 纵火杀人为小事，奸淫虏掠更平常。
> 偷盗抢劫何足道，贪赃枉法才风光。
> 是非莫辩无公理，善恶难分正义亡。
> 只问有钱与有势，以致笑贫不笑娼。
> 世风败坏谁收拾？治安恶化人心惶。
> 区区小岛无能治，还希大陆来投降。

> 有钱并非即有福，树大招风易损伤。
> 大官巨贾财最多，但有保鏢为设防。
> 演艺名伶收入广，盗匪视之为肥羊。
> 冰冰不冷还多热，善舞能歌演技良。
> 因之不幸招奇祸，弱女晓燕遇豺狼。
> 绑票挟持作人质，截指示威告乃娘。
> 勒赎美金五百万，不许报警与张扬。
> 多日周旋无结果，警察跟踪帮倒忙。
> 激怒盗匪失人性，惨杀弃尸水底藏。
> 冤魂不散终浮现，哀痛欲绝岂其娘。
> 电视广播整天讲，早晚报刊叙更详。
> 人人闻之俱堕泪，朝野同悲如国丧。
> 军警动地无所获，缉凶归案将渺茫。
> 但愿苍天能有眼，五雷劈死恶心肠。

> 类此情形早见惯，热潮过后便遗忘。
> 争权夺利仍依旧，修宪称孤照登场。
> 花言巧语谈民欲，净化心灵不自量。
> 贪得无厌树私党，国发为民祸心藏。
> 欲分疆土谋独立，开国元勋史留芳。
> 那管招来兵火劫，宝岛成灰民遭殃。
> 大难不避小何惧，治安恶化管他娘。
> 浑水摸鱼更有利，金权黑道大分赃。
> 哀哀此世情，令人徒感伤！

#### 咏龙鸟化石
<p class="poem-subtitle center">——辽宁北票古生物化石博物馆征作<small>（二首）</small></p>
> 亿万年前极渺冥，人身或许未成形。
> 恐龙据地营王室，神鸟分疆建帝庭。
> 演化进程多曲折，存亡随遇任飘零。
> 而今北票留遗迹，远古精灵具典型。

> 鸟类祖先源北票，犹留化石展丰标。
> 生灵演进寻踪迹，自使科研益富饶。

#### 周恩来总理百岁冥诞
<p class="poem-subtitle center">——淮安勺湖诗社征作</p>
> 英明天授一奇才，治国经邦无不该。
> 每献嘉猷常见赏，多行善政岂容猜。
> 生前树德人咸仰，身后遗规世所推。
> 万古流芳诚有自，周而复始念恩来。

> 天纵英明，一代完人。开国元勋，泽被全民。
> 百岁冥诞，歌颂无停。周公不朽，诗与齐名。

#### 喜观香港回归庆祝盛会电视
> 漫天烟火灿如花，挥舞龙狮映彩霞。
> 万盏灯笼悬万户，千条锦带系千家。
> 管弦并奏萦梁栋，钟鼓齐鸣震迩遐。
> 举国腾欢光故土，香江从此拥中华。

#### 观香港回归交接典礼电视
> 回归盛典极辉煌，万国嘉宾会一堂。
> 共祝中华光故土，掌声雷动喜洋洋。

#### 罂粟花<small>（杂言）</small>
> 罂粟花，罂粟花！妖艳迷人分外嘉。
> 花谢果成肥且大，取液制膏性醉麻。
> 名为鸦片可药用，能疗百病多浮夸。
> 焚膏吸烟精神爽，亢奋激昂力倍加。
> 飘飘欲仙心情乐，意智昏迷不顾他。
> 胡作非为无所怕，败德乱行中了邪。
> 一旦成瘾难禁戒，形销骨立如枯桠，
> 瘾发不吸临绞杀，悲鸣哀号惨吁嗟。
> 倒地叩头手足打，歇斯底里似泥巴。
> 为求解瘾购鸦片，不惜破产与倾家。
> 家破财空便欺诈，欺诈无门即偷扒。
> 偷扒不获复抢劫，最终犯法送官衙。

> 英帝国，心狠辣，船坚炮利逞恶霸。
> 强将鸦片销中国，毒害华人获利大。
> 湖广总督林则徐，察知其害实可怕。
> 若令人群皆成瘾，国困民病将物化。
> 严令禁烟杜来源，驱逐英夷出澳门。
> 没收鸦片二万箱，当众焚毁不容论。
> 遂使英军侵粤闽，清廷信谗罢忠臣。
> 则徐被贬伊犁去，琦善代之弱无能。
> 议和休战割香港，清廷震怒又换人。
> 英夷所求未如愿，于是兴兵攻虎门。
> 粤人大愤齐抗拒，转而北犯逼江宁。
> 清廷惶恐无可奈，被迫签订城下盟。
> 南京条约留恨史，香江从此变殖民。
> 一百五十五年遭压迫，为奴作仆苦经营。
> 逐渐形成大都市，工商百业日繁荣。
> 英皇视之如顶钻，国际开通享盛名。

> 天道循环有机运，华族振兴醒国魂。
> 不平条约既经废，收复失地理至明。
> 一九九七年七月，香港回归谁敢争。
> 百年奇耻终昭雪，举国腾欢乐自尊。
> 主权在握无分立，一国两制保元神。
> 香江尔后愈昌盛，港陆互利同滋荣。
> 以为统一新模式，共策富强树典型。
> 澳门随即回归后，台澎亦必步其尘。
> 江山无缺人康乐，华夏重光庆太平。

#### 孙悟空
<p class="poem-subtitle center">——李某称宗为齐天大圣但难逃其掌控</p>
> 齐天大圣实堪怜，难脱如来手掌间。
> 更怕唐僧箍紧咒，岂容任性弄刁顽。

#### 读诗论后
> 言不由衷信口成，虚无缥渺以为精。
> 愚人莫解其中意，却谓迷思出性灵。

#### 邓小平先生赞<small>（五古）</small>
> 身长未七尺，心雄于万夫。
> 三伏又三起，终获展鸿图。
> 改革行开放，民困得昭苏。
> 百业日兴盛，建设亦相须。
> 国势日强大，万邦竞相趋，
> 名禄非所计，功高不自居。
> 远谋培后进，才智是当扶。
> 惟求能继志，为国树楷模。
> 久失疆土（港澳）经收复，台澎统一待工夫。
> 不幸长辞世，遗憾或难除。
> 一朝如其愿，庆典毋忘告之乎！

#### 赠海南三亚市楹联学会
> 上国江南诚广大，琼崖虽远不宜夸。
> 海中探海难探角，天外有天岂有涯。
> 三亚港前迎过客，众沙岛上访渔家。
> 寰区尽是神龙种，一德同心处处嘉。

#### 海峡风云<small>（五首）</small>
> 台海风云变化中，应知舍异以求同。
> 文批武习难为用，士顺民归易见功。
> 国际强权伸恶手，闾阎善姓盼和衷。
> 炎黄世胃皆龙种，争忍相残自毁宫？

> 新贵王朝且自封，民心未必尽相从。
> 因缘幸会虽蒙利，祸福难期应避凶。
> 外力惟攀鸩止渴，权谋是赖雪为容。
> 须知世态随时转，饮水思源勿背宗。

> 奔流浩浩一长江，横贯神州气势庞。
> 激浊扬清成族性，钟灵毓秀奠家邦。
> 文明古国人称美，睿智先民世所降。
> 史迹斑斑存正格，难容异类变荒腔。

> 百年国耻今朝雪，万世根基不可移。
> 港澳有期能聚会，台澎何日免分离？
> 外来恶势惟贪利，内在权奸只顾私。
> 民族精神伸大义，和平统一两相宜。

> 独上楼头对夕晖，迷人艳丽夺魂飞。
> 作时可使心欢喜，瞬息行将意兴违。
> 得失自当观气象，兴亡能不察玄机。
> 连赢选战休夸胜，李代桃僵[1]是也非。

[1] 〝李代桃僵〞今多用为〝以此代彼〞且含轻佻之意，故以为俗。按语出乐府鸡鸣篇：〝桃生露井，李树生桃旁。虫来齿桃根，李树代桃僵。树本身相代，兄弟还相忘。〞桃李正如兄弟，而虫为外患入侵。今大陆与台湾亦如桃李，而强权相欺，台湾应代大陆御之，何可反引之以害大陆，故云〝是也非〞以存疑。

#### 奸象<small>（二首）</small>
> 朝美归来意气扬，亲爷不认认干娘。
> 台湾固小偏夸大，权欲薰心竟发狂。

> 醉心台独倭奴种，名谓华人性不同。
> 且看恩仇都莫辩，东夷罪恶尽包容。

#### 咏台湾国家发展会议（三首）
##### 一、为扩大总统权力而主张修宪
> 独台台独暗商量，废省扩权修宪章。
> 为振虚声夸国际，逞其所欲利称王。

##### 二、主张废省以削外省人作省长之权[2]
> 因人废省计周延，简政为名实削权。
> 不顾当年推戴义，藏弓杀狗岂非然。

[2] 省长宋某为扶李掌台大权之功狗。

##### 三、省长忿而辞职以未准回任，续较势力
> 请辞待命戏官场，互弄权谋较短长。
> 纵虎归山观虎力，牵牛入海试牛强。
> 残冬暮岁寒霜逼[3]，盛夏中元烈日张[4]。
> 决胜惟凭坚忍性，敢将骨气搏魔王。

[3] 今冬举行〝国发〞会议示警。
[4] 明夏将举行修宪会议处决。

#### 寿爱妻银妹五十<small>（四首）</small>
> 甘苦相依廿七年，成家立业赖卿贤。
> 我何有幸偕佳偶，自是前生结善缘。

> 同为生肖属猪年，甲子相差隔两环[5]。
> 卿始五旬吾七四，长将白发映红颜。

[5] 余谓甲子60年为一轮，12年为一环。

> 出生同月不同年，时日相差十五天。
> 适值岁寒冬欲暮，如梅傲雪占春先。

> 不觉结褵廿七年，忆曾相识在桃园[6]。
> 如今二子皆成长，愿得儿妻似母贤。

[6] 桃园市乃我俩初识之地。

#### 结婚廿七周年纪念
> 天公生日[7]结姻缘，外国情人节共圆。
> 廿七年来如一夕，恩恩爱爱志弥坚。

[7] 余于70年古正月初九结婚既与台湾天公（玉皇大帝）生日巧合，又与外国的情人节日巧合。

#### 大寒日台北雷雨大作<small>（三首）</small>
> 冬雷阵阵雨如狂，时值大寒传不祥。
> 天意警人人应觉，逢凶化吉始为良。

> 一声霹雳惊天响，疑是横空导弹来。
> 不禁仓皇无所措，谁知彻地炸冬雷。

> 霹雳一声天作怒，倾盆急雨下如狂。
> 大寒不雪雷还动，世道乖违尽反常。

#### 七十三岁自寿
> 滚滚红尘又一年，无灾无难得安全。
> 虽经世态云翻雨，欲使吾思鱼跃渊。
> 信笔描成多怪事，随心写就有奇篇。
> 是非那管人评论，老子今生敢擅专。

#### 丙子除夕忆往
> 碌碌庸庸过一年，徒伤无力可回天。
> 忍看鼠辈争残食，坐视狼群夺剩权。
> 隔岸轰雷难警阻，远洋航舰却拘牵。
> 还将改宪谋分土，废省风波好戏连。

#### 丁丑迎新赋<small>（二首）</small>
> 鼠去牛来力气强，勤耕可使助农忙。
> 开荒垦地成膏壤，荷耒牵犁种稻梁。
> 任重均输能致远，情深舐犊益繁昌。
> 食惟水草无奢望，至德诚宜广发扬。

> 鼠往牛来性善良，与人共处不争强。
> 乐随老子辞关阙，恨为田单赴战场。
> 角可挂书教牧竖，肩能荷耒助耕郎。
> 庖丁岂敢夸奇巧，负义忘恩自是狂。

#### 二二八挽歌<small>（杂言）</small>
<p>二二八，真可怕，为了缉私打群架。官府无能，
人民势大，处置不当，引起烧杀。如火燎原，中枢惊
诧。急遣大军，实施镇压。虽告平息，积怨未化。</p>

<p>又以专制，白色威吓；或称〝匪谍〞，或谓偏狭[8]，
动辄拘捕，非死即押。其为外（省）人，六亲无挂[9]，蒙
冤受难，谁为讲话。孤魂野鬼，长埋地下。其为台民，
有室有家。不幸罹难，群情喧哗。追究无获，积恨愈
加。伺机报复，何有止耶？</p>

<p>五十年来，更见夸大。缘于台独，意图称霸。妄
分省籍，进行讹诈。只说外（省）人，曾经施压。不讲
他们，先被滥杀。似此言论，实在狡猾。却要平反，讨
价还价。立碑赔偿，仍不甘罢。</p>

<p>本省人、外省人，同是炎黄之子孙。先后来台，
各尽所能。并力建设，始有今日之繁荣。隐恶扬善，
去伪存诚。当求事理，应究前情。恩恩怨怨，自必分
明。元凶已逝，爪牙凋零，即使蒙冤，也该心平。</p>

<p>狂徒政客，权欲薰心，若不量力，再种祸根。破
坏团结，以谋瓜分。忘宗灭祖，惹火焚身。连累百姓，
枉受刀兵。美丽之岛，地裂山崩。婆娑之泽，水沸烟
蒸。万劫不复，罪孽殊深。如明利害，察古观今。审
时度势，释怨怀恩。勿作洋奴，要求自尊。为我民族，
一德同心。知所儆戒，百福骈臻。</p>

[8] 偏侠：因文字语言犯忌便被滥加思想偏激狭厄之罪名。
[9] 挂：联络关系。

#### 咏人生与自然
> 生态自然须保护，人为环境要精研。
> 高楼广厦安居住，大道通衢利懋迁。
> 草木林花吾所爱，虫鱼鸟兽我尤怜。
> 世间万物同时育，天地人生始并安。

#### 造林
> 山野常青绿，能防水旱灾。
> 成林堪大用，伐作栋梁材。

#### 自补地砖
> 暇来补地砖，自动免花钱。
> 手脚虽磨损，心中也泰然。

#### 阅闲诗
> 穷愁潦倒懒书生，无病呻吟志不行。
> 罔事耕耘还望获，却伤人世欠公平。

#### 扫黑难尽
> 黑道横行难扫尽，无非幕后有强人。
> 加之执法常偏颇，善恶难分是主因。

#### 时政<small>（三首）</small>
> 北京台北本相生，否认同为一脉情。
> 画地为牢加限制，尔虞我诈弄纷争。

> 李氏王朝自命能，常将民主当阴灵。
> 台湾经验宁难得，黑道金权任倒行。

> 〝民主〞〝自由〞新社会，政经文教似俳优。
> 呼朋引类张声势，个个顽徒欲出头。

#### 官场现形<small>（四首）</small>
> 名利双收作大官，钻营求进启其端。
> 吹牛拍马无廉耻，玩法弄权真可观。

> 为官不治官家事，各显神通以悦民。
> 好戏连台终演尽，几家欢乐几家嗔。

> 民主自由花样新，官妆小丑以娱人。
> 衙门开放迎奸佞，好大矜功露劣根。

> 法官权位异常人，审判随心法不遵。
> 每借律师帮引线，公门不走走私门。

#### 市县长选举
> 县长公开来竞选，号为民主应推贤。
> 花招百出欺愚众，善恶难分只弄权。

#### 又五古五首
> 选举县官前，无不重宣传。
> 啸聚人群会，谤人称自贤。

> 选举县官前，到处广宣传。
> 标语如符咒，旗帜引魂幡。

> 选举县官完，胜者自欣然。
> 从此多名利，沐猴而戴冠。

> 选举县官完，败者倍心酸。
> 名利无由得，长铗枉自弹。

> 县长选举完，民众得稍安。
> 细察新官样，非邪便是奸。

#### 政客
> 政客诚多术，灵机应变殊。
> 翻云能覆雨，应付善支吾。

#### 自由
> 世界纷如不系舟，随波漂荡逐横流。
> 但将冷眼观残局，争有心情论自由。

#### 诗人
> 诗律何须遵韵首，但求念通能顺口。
> 出言未必求文雅，作者自然到处有。

#### 期盼
> 台澎大陆一家人，勿为争权把国分。
> 民族精神应共识，免遭异族又鲸吞。

#### 戏赠甘润苍同乡续弦
> 甘郎无奈伤弦断，熊氏多情似落花。
> 蜀水巴山堪恋赏，可曾因梦到长沙[10]。
[10] 其前妻为长沙人，续配熊氏为四川同乡。故如上云。

#### 某文字大师常写与显贵关系之文自炫
> 攀龙附凤多无耻，竟自常夸文字师。
> 好似齐人骄妾妇，不明节义实堪悲。

#### 丁丑将终
> 冬残腊尽雨绵绵，百怪千奇复一年。
> 黑道金权难打扫，贪官污吏更流传。
> 世风日下多淫乱，人欲频升益罪愆。
> 国际强梁仍逞霸，神州一统待周旋。

#### 戊寅将至
> 虎年莫教虎横行，惟愿武松发性情。
> 猛兽当除存善类，人生到处始和平。

#### 学电脑
> 电脑高科技，老人当学习。
> 为了合时宜，自强而不息。

#### 七四自寿<small>（三首）</small>
> 生后三朝便过年，迎新送旧理当然。
> 世情已惯无他念，但愿春回万象妍。

> 落拓生涯七四年，少多辛苦老安然。
> 早随军旅漂瀛海，嗣执教鞭坐杏坛。
> 说法谈经培后进，依仁由义效先贤。
> 无求名利无争夺，唯一常期两岸联。

> 严冬令旦出生天，禀性顽强意志坚。
> 历尽艰辛无所屈，屡经忧患未曾怜。
> 霜欺冷菊犹争艳，雪压寒梅益斗妍。
> 且喜行年过七四，放怀高咏敢称贤。

#### 窗前手植七贤竹
> 临窗摇曳数修篁，翠叶青青任抑扬。
> 个个字形皆一样，枝枝笔管略相当。
> 严冬挺立能禁雪，盛夏纷披可蔽阳。
> 难怪坡公偏独爱，有他无肉也无妨。

#### 读李则芬老先生《余生诗小品》后
> 读罢余生句，年高富睿思。
> 伤时多见地，论事总相宜。
> 写景如其份，抒情正及私。
> 先生风貌在，足以作人师。

#### 泛读古今诗<small>（五古）</small>
> 泛读古今诗，诸多述自私。
> 若非陈际遇，便属论交知。
> 风月为其寄，酒肴是所期。
> 世情常变化，时序不停移。
> 故此徒伤感，未知怎作为。
> 徘徊文字里，郁抑梦中思。
> 偶涉邦家事，欲言更复疑。
> 可怜骚客怨，自必令人悲。

#### 丁丑除夕
> 笨牛当令未耕田，蔓草荒烟尽养蝉。
> 猛虎并将来肆虐，不知何日得安全。

#### 戊寅元旦<small>（四首）</small>
> 猛虎生威气势蛮，但知同类不相残。
> 山头坐镇时呼应，百兽闻之尽胆寒。

> 市上原无虎，三人信口传。
> 愚夫何不察，竟也信其然。

> 虎威常可惜，城狐巧盗皮。
> 丛林凭出没，搔首弄妖姿。

> 市中多药酒，每借虎为名。
> 百病焉能治，愚人却不明。

#### 结婚廿八周年纪念
> 成婚廿八年，历久益情坚。
> 特赠黄金链，长怀夙昔缘。

#### 上元佳节<small>（五首）</small>
> 上元灯火市蓬瀛，一片欢声乐太平。
> 中正堂前光电虎，影随雷射欲飞腾。

> 南台港埠高雄市，为庆元宵不后人。
> 耗费巨资装彩饰，并邀总统作佳宾。

> 元宵灯火遍乡城，到处声光万象呈。
> 盐水镇中奇妙绝，漫天烽炮令人惊。

> 上元佳节又逢春，祈福求祥正及辰。
> 寺庙神坛香火盛，僧尼趁此广收银。

> 每逢佳节倍思亲，尤以元宵最恼人。
> 多少羁愁无处泄，满怀怨恨向准申。

#### 阳明山花季
> 春到蓬莱岛，阳明景最娇。
> 杜鹃花似海，游客若波涛。

#### 怀乡
> 我非安乐公，羁旅海之东。
> 岛上虽云好，难忘蜀国风。

#### 思亲
> 亲族在家乡，随时未敢忘。
> 只因人设限，不免两离伤。

#### 赠胡兄自逢博士<small>（二首）</small>
<p><small>兄年逾八旬，犹任教博士研究生，且勤治易经、春秋。余偕妻往
访，其夫人令长女文中博士驱车石门餐厅购十斤大鱼分五种烹调食用。</small></p>

> 耄耋穷经末肯闲，春秋奥义尽心研。
> 妻儿每劝多休息，执意无从为使传。

> 强君暂息去加餐，长女驱车到石兰。
> 老友相逢无主客，一鱼五吃两家欢。

#### 致内江诗学会
<p class="center"><small>后半辞意与地名均双关</small></p>

> 内江诗学会，萃集众菁英。
> 共禀巴山秀，同沾蜀水灵。
> 威名能镇远，德业可争荣。
> 乐至资中外，隆昌启后昆。

#### 论诗
> 何以觅知音，为诗见素心。
> 有言当直说，无病不呻吟。
> 文字休雕琢，情辞忌晦深。
> 儿童能解读，视古亦犹今。

#### 书斋夜坐
> 当窗遥映千家火，明灭高低与月邻。
> 寂寂无声如在野，市中何处作幽人。

#### 妻习驾车
> 爱卿勤习开车术，假日驱驰好出游。
> 访友探亲皆便利，观光揽胜亦风流。

#### 幼儿园
> 群儿嬉戏好天真，无忌无猜性最纯。
> 假若成人皆似此，世间何处不逢春。

#### 观放风筝<small>（三首）</small>
> 风筝形态极繁多，鸟兽虫鱼任揣摩。
> 一线牵连随放纵，因风飞舞影婆娑。

> 风筝颜色最为多，五彩缤纷似绮罗。
> 飞向天空尤艳丽，万人翘首笑呵呵。

> 风筝雅号本无多，再叫纸鸢疑属讹。
> 绢帛丝绸精制作，翱翔天际彩云和。

#### 飇车少年
> 飇车年少血方刚，竞逐争先各逞强。
> 动辄杀人还纵火，此风不煞丧天良。

#### 男妓
> 午夜牛郎〝性〞趣高，故装帅气弄风骚。
> 坐台拉客招生意，贱妇淫娃慰寂寥。

#### 人妖
> 男扮女装不胜娇，阴阳颠倒作人妖。
> 公然设馆张灯彩，色鬼淫魔竞折腰。

#### 槟榔西施
> 槟榔女贩号西施，斗裸衣裾斗艳姿。
> 浅笑轻颦招顾客，醉翁之意莫相欺。

#### 悼陈翰珍老乡长[11]
> 乡贤国士称人瑞，一百零三齿德宏。
> 仗义敢言司按察，持廉守约助书生。
> 文章大雅匡时俗，说论忠规正世情。
> 上帝爱才征召去，普天同悼失耆英。

[11] 陈公前监察委员，享寿103岁。

#### 悼四川文史大家毛一波
> 噩耗惊闻恸不胜，方知天道永难凭。
> 翠冈雅集[12]初吟罢，北美风情正感兴。
> 海外栖迟期养寿，乡关远隔敢忘朋。
> 文星遽陨文章在，志业终当有继承。

[12] 《翠岗雅集》为其在美最后出版之诗集。以写景怀乡故之什为多。

#### 步韵敬和毛公绝笔《重上金门桥》
> 曾于宝岛偶偕游，飞越重洋一健鸥。
> 北美逃秦终不返，羁魂异域恨难收。

##### 附毛一波公《重上金门桥》
> 金门桥上十年游，画舫风帆下白鸥。
> 今日犹通红木岸，往来晓雾夕阳收。

#### 公娼请愿保业
> 公娼竟欲为行业，皮肉生涯也自珍。
> 原始本钱多获利，不须劳力或劳心。

#### 中油公司常生事故，使民围厂求偿
> 中油多事养刁民，动辄包围讨偿银。
> 管理无方难改善，可怜政府似温吞。

#### 迷信邪说橫行
> 世乱人迷乏指针，求神问卜又占星。
> 奸邪趁此兴妖说，骗色谋财种祸根。

#### 就职宣言
> 狂徒多妄语，谁敢冀其真。
> 一纸登基诏，黄坭当宝珍。

#### 陈香梅女士<small>（五古）</small>
> 东方佳丽质，玉树正亭亭。
> 飞将陈纳德，一见便钟情。

#### 邓丽君歌星<small>（五古）</small>
> 娇娃邓丽君，天赋好嗓音。
> 绕梁常不绝，自必系人心。

#### 国政堂弟七十双庆<small>（二首）</small>
> 赵镇同窗计二秋，扬镳分道各为谋。
> 羨君有志陶朱业，恨我无才浪子游。
> 半世睽违音信杳，一朝会晤感怀投。
> 劫波历尽难言旧，搔首频频叹白头。

> 双星七秩度春秋，小疾无伤大德修。
> 姊妹弟兄齐祝嘏，儿孙甥侄共添筹。
> 一堂盛会天伦乐，五福洪臻击节讴。
> 叶茂枝繁根本固，海天难阻忆同俦。

#### 观中山舰打捞成功<small>（变体）</small>
> 中山舰上留青史，五十九年沉水底。
> 历尽艰辛打捞成，人人见此皆欢喜。

#### 大厦人情
> 巢居大厦间，户户把门关。
> 守望难相助，何由得往还。

#### 迎佛牙曲<small>（宛转陈辞、曲尽其情，故曰曲）</small>
<p>韩公论佛骨，但愿宪宗悟。历数古帝王，寿高在
位长。未曾知有佛，却能享厚禄。汉明始言佛，其说
来天竺。迷惑无知辈，顶礼行制度。洎至宋齐梁，信
奉愈诚笃。国祚日以浅，王命日已促。尤其梁武帝，
度谨未稍误。饿死台城上，国脉亦沦没。求福反招
祸，如何能信服。此言诚不虚，宪宗竟大怒。韩公幸
免死，却贬潮阳去。</p>

<p>世乱人心急，疑难无所释。惟有求神佛，希能获
指示。佛法多玄妙，圣经尤奥密。反覆皆成理，随机
应变易。吉凶无定数，祸福元相寄。故可任解说，莫
不有默契。于是多僧尼，藉此弄诡异。妖言可惑众，
盲从以为是。捐资建道场，大兴庙与寺。偶象极庄
严，殿宇最华丽。斋戒示虔诚，经殲启共识。如来仅
一尊，宗法分显密。不计今生业，只顾修来世。有违
先哲理：〝未知生，焉知死。〞</p>

<p>瀛岛弹丸地，处处造奇迹。政治称民主，经济号
富裕。人人爱自由，饱暖思淫欲。世风日奢靡，人情
重现实。放荡无拘检，不顾法与纪。心智既颓丧，遑
论仁与义。政客惟争权，商贾只夺利。盜匪任橫行，
奸邪施诡计。可怜善男女，走避恐不及。但求神与
佛，或可保安吉。妖僧神棍辈，趁此好机遇。名曰度
众生，实可大敛聚。广设弘法扬，盛况如演戏。</p>

<p>近日自泰国，传来好消息：佛陀有遗骸，牙齿成
舍利。迎取来供奉，国泰民清吉。得意名僧为领导，
失权显宦充走卒。善男信女结成群，专机来往张声
势。摇旗呐喊佛光临，吹笙鼓号神灵至。三跪九叩夹
道迎，匍匐委身头触地。如醉如痴欲发狂，不知何物
在作祟。愚夫愚妇固堪怜，大小官员多与会。居然信
口出谎言，信仰自由谁反对。哀哉此世情，实在堪玩
味。不究乱因缘，却自陷蒙昧。或为赢选举，投民之
所欲。</p>

<p>神佛果有灵，应先惩罪人。现实即现报，善恶立
分明。不须经检举，也免设法庭。自然人畏服，个个
好心存。世上无争夺，天下便太平。何必苦修持，诵
佛与念经。顶礼行膜拜，焚香献帛牲。广建庙与寺，
供奉泥木身。不幸为迷惑，散财又伤生。因果无时
息，聚讼始纷纭。正邪难辨解，妖氛得以乘。世人如
有悟，自可保安宁。</p>

#### 言诗<small>（二首）</small>
> 天赋吾才智，随时作史诗。
> 当今多怪事，传与后人知。

> 好诗诚匪易，句句费心思。
> 浅近防嫌俗，艰深避质疑。
> 常因推一字，拈断数茎髭。
> 未必能称善，敢言方见奇。

#### 梅雨
> 黄梅时节雨，断续不停来。
> 闪电辉天亮，惊雷震地摧。
> 山洪常酿祸，壅塞必成灾。
> 防范如疏失，伤生复损财。

#### 清明祭祖
> 细雨霏霏下，微风习习吹。
> 清明遥祭祖，何日始能归。

#### 窗外紫竹繁茂
> 小园春雨后，紫竹叶偏红。
> 楼上凭窗望，方欣手植功。

#### 自慰
> 天涯作客不孤零，缘有妻儿伴我行。
> 蓬岛虽非长乐地，暂时安定也怡情。

#### 读林藜（黎泽霖）老友悼亡妻诗集《枫林覃思》后
> 黎公不忍离，日复念亡妻。
> 苦吟千百首，绵绵无尽期。

#### 五一八大游行<small>（五古）</small>
> 世乱人心惶，游行表立场。
> 忧时不为己，只恨李连王。

#### 屋塌人亡
> 开山凿壁建高楼，不顾安危只顾酬。
> 崩塌成灾追责任，官商早已自为谋。

#### 邪教盛行
> 妖教邪门诡计多，装神弄鬼布坑罗。
> 愚人自易为迷惑，信奉无疑竟入魔。

#### 怀屈原
> 汨罗江水去悠悠，应是忠魂泪未收。
> 屈子犹含千古憾，只今谁解我心忧？

#### 怀郑成功
> 延平奉朔据台澎，一片丹心见赤诚。
> 大势已随时运转，孤臣无力挽天倾。

#### 矛盾
> 戒急还兼多用忍，交流设限不通情。
> 频呼复议关心事，却又时时在练兵。

#### 电玩之害
> 电子游玩万象齐，神奇科幻使人迷。
> 少年废学耽声色，丧志伤身坠渚泥。

#### 致官福光老弟
> 故人近日应无恙，宝眷随时重健康。
> 莫为吟诗疏照顾，起居饮食慎炎凉。

#### 官老弟嘱与内江诗学会名家联系有复
> 内江诗会多才俊，未敢无缘便奉词。
> 只恐班门轻弄斧，如伤大雅总非宜。

#### 预呈内江吟友
> 共饮沱江水，同尝贡井盐。
> 他乡虽异县，幸会赖诗缘。

#### 游大溪观蒋氏父子灵厝之风水<small>（三首）</small>
> 慈湖[13]闭锁山窝里，坐井观天自命奇。
> 似此心胸难阔大，如何能有广施为？

> 头寮[13]背向山沟水，无靠无依怎自持。
> 大业当然沦贼手，可怜余孽反随之[14]。

> 大溪停大尸，两代本相依。
> 但恐归无路，不知何所之。

[13] 慈湖蒋先生停柩处，头寮为小蒋停柩处。两处皆在桃园县大溪镇。
[14] 孽子某随李氏，现任大官。
