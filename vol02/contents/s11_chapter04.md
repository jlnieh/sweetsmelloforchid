## ![杂咏类](img/chapter04.png)

#### 芦沟桥事变 60 周年纪念<small>（三首）</small>
> 血濺芦沟六十秋，狂澜力挽赖同仇。
> 汗青不掩凭陵罪，岁月难磨捉放酋。
> 欲免生灵遭鬼蜮，毋容战犯复魂幽。
> 寰球仍在滋多事，共卫和平莫踏踌。

> 积弱冥顽亦祸根，何堪碎梦耻重温。
> 八年血海风波急，一叶江南日月昏。
> 抗战朝中排岳武，扬威敌后涌终军。
> 时迁不洗亲仇淡，忍看金瓯缺半樽。

> 凯奏于今恨未填，国殇留取祭乾元。
> 乃神乃圣千秋耀，沦隶沦奴世代愆。
> 咸盼干戈成玉帛，宜争改革着前鞭。
> 毋忘往事师今事，草色芦沟分外鲜。

#### 救穷丹
> 逐尔冥顽送尔行，杨韩[1]檄讨振金声。
> 忍教落魄呼庚癸，何似绸缪未雨灵。

[1] 古谓穷有五，即智、学、文、命、交穷。杨雄韩愈均有讨穷文章。

#### 回归颂<small>（三首）</small>
> 鸦片硝烟事岂忘，辱盟城下劫红羊。
> 百年抗暴前驱烈，九合还珠后盾强。
> 民族振兴京都近，时针倒计秒分长。
> 良谋两制人心向，咸盼台澎共一堂。

> 牛回赤县庆云开，玉宇澄清百载霾。
> 抗暴扬威多古往，折冲制胜仰今来。
> 神娲脊硬残天复，精卫心宏恶浪排。
> 两制铺平鹏举路，垂空翼展挟风雷。

> 盼得时针倒计完，庆归锣鼓震天欢。
> 声催雁阵迤金水，月落尖沙送鬼幡。
> 积弱昔悲乖骨肉，振兴今喜壮波澜。
> 百年一觉还珠梦，扫尽饕蚊世界安。

#### 解嘲
> 友邻笑我家寒碜，长物徒存数箧书。
> 我谓多书堪当饭，欲求文史救肠枯。

#### 刺贪
> 行险原知自掘坑，惟图侥幸误聪明。
> 总因欲壑难填足，不惜刑纲一试轻。
> 未碰南墙谁勒马，几闻天网独逃生。
> 河鱼腹疾防宜早，大厦多从内蛀倾。

#### 闻李某某访美闹剧
> 乍惊花圃压霜浓，心思时牵海峡踪。
> 卧听小楼檐滴雨，梦回欹枕气填胸。
> 方欣众志移王屋，忍对乌云渡劲松。
> 闹剧收场驴技拙，鼎彝依旧坐如钟。

#### 观足球赛感怀
> 广场球赛兴方浓，喝彩频频动远空。
> 两翼迂回扳险局，前锋突袭奏奇功。
> 狭途遇敌顽强胜，上计攻心战略通。
> 运动沉沦民族耻，足坛何日御长风？

#### 沙枣花
> 星星点点缀琼枝，不是幽兰不是芝。
> 漫道香浓欺茉莉，还将果硕似珠玑。
> 人怜桂树蟾宫恋，我喜沙洲小鸟依。
> 有兴无妨戈壁看，几因风劲一摧眉。

#### 红梅
> 忽报梅园春讯早，琼枝吐蕊傲霜红。
> 扶疏倩影黄昏月，浮动幽香拂晓风。
> 独尔冰肌骄百卉，伊谁正气贯长空。
> 几经料峭增遒劲，不改痴心济世穷。

#### 山菊
> 时值秋深百卉僵，谁为大地换金收。
> 斜阳借得三分色，旷野平添万蕊芳。
> 睥睨妖烧随陋俗，等闲凌轹对严霜。
> 漫生踌躇西风恶，犹有黄花晚节香。

#### 观菊展
> 底事公园菊展新，疏篱艺圃各推陈。
> 黄花色艳晴光乱，白萼香醇露气匀。
> 休对秋容怜淡泊，还看素雅显精神。
> 陶公不赋归来去，未必悠然见本真。

#### 啄木鸟
> 兀兀穷年啄木酣，忍教蟊赋毁楩楠。
> 淡忘民疾生何益，未尽虫灾死不甘。
> 名利可怜空角逐，艰危最喜默承担。
> 曾闻五德鸡犹具[2]，愧对灵禽耻怯贪。

[2] 《韩诗外传》：鸡有文、武、勇、仁、信五德，故称德禽。

#### 欢喜佛
> 面壁逃禅我最奇，肠肥脑满笑熙熙。
> 凝神哪管人凉热，塞耳无闻世穰饥。
> 供品常嫌檀越啬，救危非属小仙司。
> 凡夫不识逍遥乐，将谓偷闲效白痴。

#### 六旬生日志感
> 原是狂沙百战身，黄杨厄闰等轻尘。
> 六旬事过无凭据，三尺喙长枉费神。
> 缄口不谈身外物，伤心只有过来人。
> 夕阳景好勤珍重，喜诵盘铭励日新。

#### 六六生日感赋
> 执着颟顸迥出尘，最难言处最难湮。
> 大潮湍急分泾渭，荷露珠圆乱假真。
> 知妄半山[3]犹有室，觉非彭泽可堪循。
> 泰阶不意星平晚，垂老迎来第二春。

[3] 宋荆公号半山居士，筑知妄室云：〝知妄为妄，即妄是真；认妄为真，虽真亦妄。〞

#### 附孙纲吟长和诗一首
<p class="poem-subtitle center">寿官福光先生六六华诞步原玉</p>
> 雄边久矣息烽尘，丝路驼铃迹半湮。
> 瀚海人歌欢且乐，穹庐梦觉幻耶真？
> 老归巴蜀如初愿，雅爱诗书亦足循。
> 今日寿君翻一曲，内江白水共迎春。
<span class="signature">丙子春 孙钢于乌鲁木齐</span>

#### 偶成
> 萍踪久矣惯沉浮，瀚海狂飚一笑休。
> 无限风光无限险，几层台级几层楼。
> 火燔仍觉钢花乐，水淬长萦楚客忧。
> 天意喜随人意合，萧韶曲奏暮云收。

#### 晚眺有感
> 夕阳默默下高楼，水色山光动远忧。
> 几度新闻披重学，一朝春雨贵如油。
> 登龙俊彦穷乡盼，发轫云程僻壤愁。
> 闻道工程希望出，桑榆未晚乐心头。

#### 渭滨
> 可怜童稚好奇行，坐待文王遇渭滨。
> 自古冥顽多丧志，从来碰壁总迷津。
> 河图不现龙驹渺，杜宇悲呼望帝频。
> 有限人生无限恨，白头终悔误因循。

#### 看电视《陈嘉庚》抒感
> 腹笥空空最可怜，鄙将浊富涌贪泉。
> 生财有道何非厚，巧夺无边罹罪愆。
> 五毒全沾端木耻，千金屡散范朱贤。
> 试看翘楚陈夫子，志乐菁莪德薄天。

#### 春日怀旧
> 振铎声声蜡炬明，惠风依旧不胜情。
> 浮生有限怜朝露，老趣无端爱晚晴。
> 常忆昔年勤灌薅，徒忧异日漫芜菁。
> 杞人已矣天胡坠，新笋欣闻雨后荣。

#### 文革结束二十周年有感
> 十年悲喜幻耶真？强抑心潮学达人。
> 鼠洞垣墉[5]天下旱，风清肺石[4]九州春。
> 盈亏有数谁非是，岁月无情覆主宾。
> 不与钱塘争涨落，焉知今日倍堪珍。

[4] 〝肺石〞赤石。《周礼官司寇》：以肺石理冤民。
[5] 《诗》：〝谁谓鼠无牙，何以穿我墉；谁谓汝无家，何以速我讼〞。

#### 中秋笔会
> 喜聚甜城五凤楼，奇葩异卉纵情收。
> 清言翡玉成风骨，雅韵敲金助旅游。
> 曾叹缘悭人一面，何期事巧会中秋。
> 吟朋满座联欢乐，佳话又添一段流。

#### 待字
<p class="poem-subtitle center">为学术作品出版难而鸣</p>
> 玉树莺鸣只自怜，冰心冷对相如弦。
> 不求天上追红鲤，但向人间采雪莲。
> 夺帅三军空有志，寻他众里总无缘。
> 曲高和寡为君瘦，待字南山又一年。

#### 车过古龟兹闻乐
> 秋风骏马夕阳斜，戈壁忽传冬不拉。
> 艺术源流溶尔我，炎黄胄裔共根芽。
> 驼铃节协琵琶曲，羯鼓情谐垦牧家。
> 最是祗婆桑梓地，轻歌缦舞动天赊。

#### 戍垦情
> 解甲屯边卅五春，堠烟换作水鱼亲。
> 并肩勤染无穷翠，攘臂同驱万古贫。
> 地演沧桑呈紫塞，天生羽翼福烝民。
> 喜开电唱歌丝路，长想风流垦拓人。

#### 支边赞
> 瀚海飘香感物华，千洲万水尽奢遮。
> 素妆棉地欺冰雪，金涌油田誉迩遐。
> 休道漠荒由造物，信知腰硬可移沙。
> 酬勤莫过支边汗，点点星星化稻花。

#### 雪莲花开
> 昆仑紫塞景奢遮，如入阴山接不暇。
> 烟突肩挨城变貌，红楼栉比锦添花。
> 银河借得长流水，云彩裁成遍地霞。
> 尤爱雪莲开并蒂[6]，辉煌共创耀中华。

[6] 〝雪莲并蒂〞：象征军民、民族团结。

#### 癸酉迎春
> 忽听金鸡报晓勤，炮声盈耳喜迎春。
> 童心不改人依旧，挂历无情岁又新。
> 来日方长休自弃，桑榆未晚更须珍。
> 宜当惜取安闲日，补读诗书救腹贫。

#### 殷忧
> 市场谋利本常情，岂可欺蒙少不更。
> 赌具争奇添电子，童妆斗异印魔旌。
> 香笼杂志淫声荡，血濺荧屏匪气盈。
> 难怪夭桃多早熟，课堂偷选美人精。

#### 丙子迎春曲<small>（四首）</small>
> 拈词走笔咏迎春，咀嚼英华恨不伦。
> 人有贤愚泾渭判，诗无达诂毒香分。
> 观灯且喜民生足，对酒常忧国步辛。
> 咸盼越王灵石见[7]，雨晹时若大河清。

[7] 福州府城南海边，有越王石，官贪则隐，官廉则见。《幼学琼林》：〝太守廉则越石见。〞

> 蓦见阳和绿月池，采风踏翠总相宜。
> 梅魂曾入征人梦[8]，柳絮新翻咏雪诗。
> 细味童谣关治乱，漫看流俗辨妍蚩。
> 铅华涤尽真吾在，留取丹心一片痴。

[8] 传说赵师雄迁罗浮，途遇素服芳香美女共饮，醉醒，方知在梅花树下，月落参横，不胜惆怅。

> 日移花影上东墙，问柳寻芳物我忘。
> 黄土无知蒹草冒，童心未解世风凉。
> 由他亟亟贪名利，懒自斤斤较短长。
> 一洗胸襟天地阔，仙源莫问在何方。

> 莺飞草长意悠然，袅袅垂杨淡淡烟。
> 乐水乐山痴特甚，疑云疑雨习难悛。
> 一腔心事何堪说，万缕情丝莫乱牵。
> 遣兴还须歌缓缓，栏杆拍遍未完篇。

#### 金秋致龟兹诗友
> 昆仑又是马肥期，怀远心随雁陈迤。
> 廪实堪称天下足，俗淳何虑小康迟。
> 沧桑不变南泥质，岁月难移赤子痴。
> 秋尽绿洲棉海闹，采风毋失好时机。

#### 喀什东湖赞
> 武昌喀什各东湖，自是名同实却殊。
> 昔爱楚天云梦澤，今怜瀚海夜明珠。
> 寒凝大地千峰秀，雪化冰山一镜铺。
> 晴翠岛堤花吐蕊，香笼画舫赛姑苏。

#### 游成都武侯祠志感
> 丞相祠堂拜武侯，欲评青史寄殷忧。
> 鞠躬蜀汉忠堪法，强扭乾坤力不由。
> 策定三分因昔势，国行两制顺今流。
> 金瓯一统千秋业，远瞩高瞻万代讴。

#### 乐至陈毅故居
> 胸有雄兵百万藏，武功文治并诗香。
> 摩娑大树思风范，景仰人呼召伯棠。

#### 三峡即兴<small>（三首）</small>
> 瞿塘险过百牢关，万壑惊雷九道滩。
> 滟预终随硝火尽，峡门依旧怒涛湍。
> 阵图名重成荒渚，白帝城高失远峦。
> 叠嶂层峰披绛紫，垂崖倒影色丹丹。

> 乘槎一梦过高唐，十二奇峰逸兴长。
> 鹤唳遥空烟绕〝闸〞，猿啼绝巘日穿〝廊〞。
> 山回鸟道浮虬柏，浪遏江船壮远航。
> 惟有望夫神女石，悠悠千古阅炎凉。

> 西陵未进胆先寒，霞落湍飞涌恶澜。
> 击楫不知身涉险，抬头始觉月初残。
> 香溪水秀明妃杳，祠宇檐高屈宅完。
> 独喜扬帆无反顾，男儿有泪莫轻弹。

#### 葛洲坝
> 中华俊彦擅风流，敢教蛟龙锁葛洲。
> 匝地长堤驰铁马，横江电缆系云楼。
> 阖开大闸随操纵，沿泝轮船任自由。
> 奇迹还将惊世界，待看高峡展新猷。

#### 七六年春登重建黄鹤楼
> 百代名楼复彩妆，凭栏极目久扶将。
> 晴川锦衬琼宫密，天堑桥横鹢首忙。
> 芳草鹦洲吹又绿，白云黄鹤去何妨。
> 欣逢喜气融春雪，方觉十年客梦长。

#### 武昌归元寺
> 归元宝刹晚钟旋，一道朱门隔市廛。
> 古杏清风藏黑虎，修篁玉叶隐婵娟。
> 谈经入妙天花坠，顽石点头道法玄。
> 五百阿罗咸脱俗，飘然笑傲各神传。

#### 大河沿
> 贾客从来懒计年，驼拜就到大河沿。
> 沙滩碱屺来今古，棉海粮川换地天。
> 挂毯皮毛随订货，葡萄瓜果任挑鲜。
> 丝绸古道铺钢轨，贸运无愁驮力颠。

#### 新疆天池游感赋<small>（二首）</small>
> 携手西游风道攀，丹枫桂子漫仙山。
> 三声雁唳传秦塞，一曲琵琶度玉关。
> 为取縑緗探地胜，敢辞赢老畏途艰。
> 枣瓜芝肉聊称寿，不枉瑶池揽胜还。

> 信是昆仑景色殊，天池浩淼庆云敷。
> 绝尘空有菩提树，望闕难寻铁卷符。
> 名利纷争人自扰，穷通莫测尔何辜？
> 可怜最是孙行者，五指山头悟也无？

#### 古都西安有感
> 碧云黄叶废都秋，汉殿唐宫隐玉楼。
> 閶闔人非休觅句，黍离诗老尚牵愁。
> 柱天钟塔群星拱，泻地银河万古流。
> 冷落华清留浩叹，当年孰比此温柔？

#### 情满丝路
> 都说昆仑故实多，悠悠丝路究如何？
> 雪坭有意留鸿爪，飞燕无情逐逝波。
> 功著西陲思博望，曲修隋谱誉祗婆[9]。
> 乐乡[11]舞蹈倾唐苑，玉里[12]绢绸法汉梭。
> 曾册轮台兴戍垦，尚传丹陛结丝萝。
> 佛雕纵蚀神犹聚，通宝虽残价岂磨。
> 断垒堪温秋肃杀，废墟空吊昔嵯峨。
> 玄黄易系开新宇，战马收鞍放老驼。
> 政策从来尊异俗，同根自古重相和。
> 卅年携手征沙碛，几度披荆仗太阿。
> 地演沧桑新紫塞，天生羽翼尽夸娥。
> 莺梭细柳春长驻，锦衬危楼月可摩。
> 雾吐金龙欢朔漠，桥连大陆畅欧罗。
> 油田栉比凌云塔，高奏龟兹奋进歌。

[9] 龟兹音乐家苏祗婆曾助修隋乐12章
[10] 龟兹王绛宾乃唐天子外甥女婿
[11] 龟兹素有乐乡之称
[12] 于阗产玉故名玉里，且学汉养蚕织绸。

#### 芙渠辞
> 绰约芬芳异，翩然出渌陂。
> 田田连翠盖，袅袅啭黄鹏。
> 霁月生银海[13]，光风绕广颐。
> 含颦沈錦鯉，呵气馥香芝。
> 娴静丰姿雅，温柔性格宜。
> 茎微偏脊硬，心旷复神怡。
> 少小倾闾里，笄年誉友师。
> 缘奇传种玉[14]，内正赋齐眉。
> 命薄于归早，天撑爿扇迟。
> 雷殷山雨惯，花瘦远忧时。
> 粪土青蚨淡，浮云富贵卑。
> 孤残逢陌路，慷慨洒杨枝。
> 折羽三冬苦，含辛几度痴。
> 避潮思曲港，忍辱卫良知。
> 漫道秋容老，还夸藕节持。
> 诗文相咏颂，今古竞同辞。
> 巾帼多君子，吾尤信不疑。

[13] 银海，眼的别称
[14] 〝种玉〞：杨雍伯种玉兰田而得佳偶。

#### 丁丑年迎牛送鼠赋
> 牛回鼠逸喜何如！爱憎由来善恶殊。
> 献乳勤耕忠役使，齝当饮水卧茅庐。
> 奋蹄不用三鞭促，贏老犹思万亩图。
> 尽瘁鞠躬高格调，横眉俯首足型模。
> 但期群众登真宇，宁愿只身做肉菹。
> 年稔时时防暗贼，牙尖处处逞凶殳。
> 官仓被龁邦基损，食物遭残病菌污。
> 一自夷吾[15]鞭狡谲，咸栽屈轶[16]指奸徒。
> 网编内外中囊饱，税漏城乡国帑枯。
> 惯见权钱开互市，曾闻嫖赌掷捐输。
> 逃脏开户存洋号，摔角倾金显气粗。
> 浇灌熂熏终忌器，过街喊打必根除。
> 迎牛共把黄牛学，赤县年年庆有余；
> 送鼠同声顽鼠讨，人民个个乐安居。

[15] 夷吾：管仲的号。《韩非子外储说右上》桓公问〝治国何患？〞仲对〝最苦社鼠〞，〝熏之则木焚，灌之则涂地〞。
[16] 屈轶，指侯草。 《宋书符瑞志上》屈轶之草生于庭，佞人入朝，则草指之。

#### 香妃咏<small>（五首）</small>
> 缕缕幽香罩影来，六宫奇卉应时开。
> 裁花作貌招蜂妬，玉阙悲欢莫乱猜。

> 最不分明舌下魂，何曾香草怨王孙？
> 架前鹦鹉尤多舌，枉说儿家恨九原。

> 琴谱瑟合自情真，袷袢长裙带绿颦。
> 廿载深宫沾雨露，妾身非是浅尝人。

> 于飞比翼自前因，鸾凤和鸣不计春。
> 回首可怜歌舞地，余香犹绕殿前榛。

> 曾是京都兰蕙质[17]，犹传倩女[18]惜缣心。
> 只今凭吊香妃墓，心事萦回感慨深。

[17] 〝兰蕙质〞：鲍照赋：〝东都好姬，南国丽人，兰心蕙质，玉貌绛唇。〞
[18] 〝倩女〞史载寇莱公妾倩桃，见歌女唱一曲得赏绫一束犹嫌不足。乃诗曰：〝一曲清歌一束绫，美人何事意嫌轻。不知织女东窗下，几度投梭始得成。〞

#### 喀拉库勒行
> 喀拉库勒洪沟长，曲折蜿蜒入大荒。
> 龙沙漫卷风暴烈，山洪时发马脱缰。
> 天生沃土夸丽质，待字闺中空度日。
> 亿万斯年去骎骎，汉唐消亡蒋帮逸。
> 匆匆过客皆无缘，冰心冷对相如弦。
> 三五九旅出阳关，红旗雄矗塔河沿。
> 南泥本色愚公志，欲展长缨缚骄骥。
> 解甲屯边剑铸犁，天惊石破芳心企。
> 寻他众里千百度，欣喜而今东床侍。
> 开渠引水建农牧，植树造林藏金屋。
> 狂沙缩脚牛羊欢，风暴皈依骄骥伏。
> 二牛抬扛砍土馒，一窝麦子一身汗。
> 饮杯清水吞口馕，挖个地窝几家床。
> 怀抱铁锅头枕枪，练兵生产两头忙。
> 戍边屯垦收功效，艰苦奋斗书新章。
> 改地移荒惊上帝，支边青年勇相继。
> 扎根立业在农场，大有作为苦磨砺。
> 春战春耕夏保苗，秋战秋收起高潮。
> 播台摆在棉地头，难解难分龙凤斗。
> 参星未落拾花来，夜夜熬到鸡鸣后。
> 指皲肤裂眼充血，万斤能手踵相接。
> 排碱挖渠修水库，挑烂柳筐知几叠？
> 夫妻父子相挑战，冰天雪地芦滩宿。
> 夺下天公司雨斗，不叹天旱苗枯瘦。
> 天公脾气真暴戾，不甘嫁女到尘世。
> 我闻去岁春夏时，雨雹低温互交替。
> 忽如盖地虫害生，忽如沙暴逞凶横。
> 宁折不弯三团人，抗灾自救胜利迎。
> 补苗补种补残天，松土喷药不计年。
> 兴筑水工十余座，万亩荒开建新连。
> 大搞抗灾综合治，科技兴农信不欺。
> 男儿千锤绕指柔，姑娘百炼更英姿。
> 几度风雨几关山，荒原仙子换新颜。
> 中区玉貌生百媚，东西光彩照人寰。
> 君不见林带遮天鸣翠鸟，水渠交错泳锦鳞。
> 金浪摇风穿紫燕，银花吐艳俏霜晨。
> 君不见凉秋在在牛羊肥，院落家家瓜果香。
> 工厂烟囱肉上摩月，大楼商厦蔚堂皇。
> 君不见路铺柏油车流急，甘草棉毛销远洋。
> 老有所终幼有学，垂髫黄发乐无疆。
> 业余欢聚俱乐部，俗淳不沾黄毒赌。
> 泡杯清茶下局棋，几个朋友跳场舞。
> 满架报纸满架书，治愚启智不踌躇。
> 情深鱼水阿瓦堤，民族团结如水乳。
> 羽翼天生固边疆，佳话连篇传今古。
> 时逢三团建团四旬期，我在巴山唱祝辞；
> 沧桑不变南泥质，岁月难移赤子痴。
> 九五旗开机遇好，文明两个上新梯。

#### 惜婴行
> 北风呼呼冻难禁，早市人稀大街沉。
> 忽见街边人一簇，围观老妪哐婴吟。
> 女婴衣单傍徨顾，嫩肉生生浸风露。
> 老妪详陈女婴情，〝超生父母忍嫌恶，弃婴啼血动长街，我特抱起求人领养发慈怀。〞
> 闻者争将稀奇看，见者唏嘘把头埋。
> 反复祈求声宛转，叫破荒天人难管。
> 朝阳无力漫天霰，老妪声嘶女婴颤。
> 见危不救实足羞，安忍犹豫把足抽？
> 一人有难众人帮，我不收养谁养去？
> 病妻乍见愁又喜，养育劬养实堪虑。
> 遐尔亲朋皆来认，有送衣帽有慰语。
> 防疫打针又沐薰，一称体重五公斤。
> 大夫不禁喟然叹，〝皮包骨头如柴干〞。
> 救危要救涸辙鱼，真情假意就中看。
> 添人添口说来易，行文落户千金掷。
> 赤日炎炎踏破鞋，幸蒙各级机关惜。
> 幼其幼兮亲其亲，甘露杨枝不染尘。
> 真情化作回天药，洗屎提尿绽花萼。
> 活泼天真人见怜，含饴绕膝熙熙乐。
> 君不见玉溪春水遍桃花，仙源就在凡人家。

#### 蜜蜂
> 终日圪圪实可嗟，程遥任重志存赊。
> 忙传粉蕊和新汗，梦断关河杂乱笳。
> 受尽风威方定痛，尝来蜜味倍亲花。
> 年华似火终无悔，酿得糖多乐万家。

#### 金婚赠内
> 溯自青春来作伴，从兹以沫久相濡。
> 剧怜蕙蕾当风雨，罔计砧刀作肉鲈。
> 运蹇赖将雏老护，途穷亏把藿蒿厨。
> 五旬一觉寒窑梦，为何玄丝白也无？

#### 登内江西林山太白亭
> 太白遗踪不用寻，弃舟拾级上西林。
> 亭檐欲展凌云翅，过客如闻进酒吟。
> 山接斜阳曾倚剑，波洄铁杵好磨针。
> 昔人已自追蟾去，一调清平唱到今。

#### 湖北双峰山风景区即兴
> 乘兴双峰上，惊涛万壑风。
> 明潭沉皓月，银瀑泻苍穹。
> 义举黄巢健，兵藏紫洞隆。
> 青龙深莫测，乳石怪无穷。
> 飞凤凌空舞，观音摆渡工。
> 晨钟三宝殿，暮馨七仙宮。
> 形并华山秀，气同阳朔通。
> 留连忘返去，恨不遇秋翁。

#### 双峰瀑前
> 碧落银河一瀑涔，飞珠溅玉尽天琛。
> 借他月魄轻清水，洗尔胸襟重浊心。

#### 夜归
> 声催马达过长桥，夜月车归一路遥。
> 香雾斜岑疑入画，清辉淡霭不胜描。

#### 内江公园春游
> 春到公园染画新，长亭柳树忒销魂。
> 风吹习习浮香雾，鸟语声声醉酒醇。
> 衔尾游船来去疾，凌空飞燕颉颃亲。
> 千秋不朽将军墓，一曲悲歌裕后昆。

#### 乙亥成渝高速公路内江段通车
> 一条高速贯成渝，近水甜城得月殊。
> 地缩巴山程百八，福谋蜀水镇千余。
> 曾惊保路风潮涌，今喜扪参铁马驱。
> 漫道西川难久住，六龙回日变通途。

#### 丁丑赋
> 青山叠翠柳含烟，鼠去牛来岁又迁。
> 严打浪高安乐保，扶贫势壮小康妍。
> 蹄疲换得人家足，性黠难逃指佞歼。
> 卸套何堪高枕卧，年丰更戒贼垂涎。

#### 咏双峰山
> 国色天香互比肩，柔情万种惹人怜。
> 一从七女思凡下，不识双姑又几仙？

#### 青龙洞
> 咸道青龙景色殊，长房幸入药公壶。
> 洞中缱绻方三刻，世上金柯烂也无。

#### 白云寨
> 寨垒森然鼓磴存，悠悠千稔系民魂。
> 只今凭吊藏兵洞，犹觉冥冥壮吼喧。

#### 林海听涛
> 林海扬威势若何？来无痕迹去无波。
> 茜窗一夕松风动，骇浪扁舟入梦多。

#### 丁丑迎春杂诗<small>（十二首）</small>
<p class="poem-subtitle center">迭奉孙钢、王成纲词长及台北聂懋戡君步孔凡章翁迎春曲原玉受益良多，爰赓韵藉抒杂感</p>
> 回天不用诉干戈，一局残棋鬓变皤。
> 辱国丧权成往古，折冲制胜导先河。
> 神州强大麻烦少，世界纷纭极地多。
> 唤尔饕蚊睁眼看，朝阳冉冉上东柯。

> 几番钟鼓克重关，璧返珠还月落山。
> 花萼当由春暖艳，饕蚊未必夜阑闲。
> 陆沉旧恨终须偿，鹏举新猷未可删。
> 待到龙腾华夏日，炎黄四海尽欢颜。

> 声声杜宇紧相催，不信东风唤不回。
> 紫气终随牛岁返，隋珠归自浦乡来。
> 补天神女心尤壮，填海精禽志不颓。
> 梦觉香江台岛盼，报春且喜见疏梅。

> 料峭春寒体不舒，非伤非病靠谁除？
> 中宵走笔拈词尽，镇日支腮挠发疏。
> 莫怪杞人忧戚戚，可悲阿斗乐如如。
> 何时海峡阴霾散，花萼相辉谊续初。

> 落叶归根解冻难，国行两制海天宽。
> 不容伥鬼贪权势，端赖龙孙共戚欢。
> 存异求同捐怨隙，联珠合璧壮波澜。
> 凭谁点起高烟火，熔化阿山积雪寒。

> 彩灯明灭化妆终，那角吹来孽海风？
> 隆鼻庸非文丑类，金丝何混整容中。
> 延平庙锁彤云厚，浪子心怀鬼影胧。
> 认假为真真亦假，独台台独恐成空。

> 是非曲直不难分，鄙借人权乱听闻。
> 诡辩宁圆鹦鹉舌，污斑怎混绮纨纹。
> 凶鸮雀角充红脸，公论风清扫黑云。
> 得道助多真至理，强横应悔少朋群。

> 制裁臭棒舞犹酣，轮辙辕轩各北南。
> 霸道无边充救主，强权有理侈奇谈。
> 管他鱼肉尸分五，供我盘珍爵献三。
> 鹿马随心颠倒说，比肩赵宦又何惭。

> 春愁怎与日俱增，谁仗龙泉斩葛藤？
> 温峤难容牛渚怪，《高贤》不没虎丘僧。
> 芸偏义合驱顽蠢，竹素诗联待雅朋。
> 啼血杜鹃心可鉴，白云苍狗总无凭。

> 南轩缱绻意悠然，辍笔收书袅暮烟。
> 雨霁黄昏花倍艳，带宽青袄志无悛。
> 双鱼索句拖三月，半夜焚香和一篇。
> 的是情缘撕不断，强将浊质学诗仙。

> 大雅登堂不敢期，但求击壤颂红旗。
> 神交有幸沾时雨，曲士无辞足式仪。
> 务去艰深文浅陋，还来淳朴忌轻疑。
> 豪情只合风骚占，诗苑行看走活棋。

> 年华老大不堪惊，但耻斤斤较利名。
> 事业心劳空兀兀，文章日拙恨平平。
> 才蒙旱地倾霖雨，又幸苍天放晚晴。
> 欣值流年逢九五，敢弹《北里》壮鹏程。

#### 民族英雄邓世昌
> 桓桓邓杰抗倭任，胆略兵韬贯古今。
> 敌舰公然门户闯，水师仓促战机寻。
> 登先陷阵虽初捷，慷慨悲歌誓共沉。
> 义不生还呼杀敌，国殇留取后来钦。

#### 景联一副
> 西林日捧成奇象，沱水风移唱浩歌。

#### 育林人
> 深山寂寞苦何妨，昼夜心怀万木苍。
> 砍尽旁枝除尽害，惟期早日变嘉梁。

#### 权衡
> 古今执法讲权衡，权取其公衡取平。
> 但拒尘泥沾砝码，任他狡诈枉钻营。

#### 汽球
> 巨物斑斓大气浮，月如解意月应着。
> 可怜不耐针尖刺，长使多情叹未休。

#### 塑料花
> 一束瓶花别样浓，嫣红姹紫夺天工。
> 草萤有耀终非火，塑料虽神不引蜂。

#### 观白云瀑布
> 白云瀑共落霞翔，霞自怡然瀑自忙。
> 谁挽银河长下注，人间有水尽沧浪。

#### 咏自贡市门户一对山
> 遥望双山迥出尘，神荼玉垒似堪伦。
> 行端不畏擒魔爪，作恶难逃啖鬼唇。

#### 牛年欢歌，
> 卿云紫气蔚牛年，耻雪珠还喜事连。
> 咸仰指南车破雾，何劳赤兔马扬鞭。
> 山陵德合祥星见，禹甸天回皓月圆。
> 壮业宏开邦有道，甘棠政布国威宣。

> 党代风光十五韶，承前启后倍雄骁。
> 小平理论开新纪，改革丰碑树坐标。
> 廉政有天皆丽日，振兴无地不春潮。
> 豪情饱蓄乘云去，岂计鹏程一路遥。

#### 忆登农一师新大厦 15 韵
> 喜登新大厦，遐迩尽情收。
> 多浪春波绿，遥岑夕霭稠。
> 白云浮电塔，星斗落城丘。
> 左柳含烟碧，驼铃协拍柔。
> 杏园鸣翠鸟，草地走骅骝。
> 窈窕长裙舞，祗婆配玉喉。
> 穹窿千佛洞，匠石运银钩。
> 谁把无缰翼，驯成自在虬。
> 南泥张本色，戍垦展宏猷。
> 〝金〞涌沙洲媚，〝银〞装瀚海幽。
> 兴亡萦梦里，风雨注心头。
> 祸福塞翁马，忠诚儒子牛。
> 小康期共进，大治仗同侔。
> 花萼相辉映，军民一喜忧。
> 景观无限好，楼外有高楼。

#### 黄果树观瀑
> 风雷激荡绕山阿，倒挂龙渊九级多。
> 星汉决堤黄果树，犀灵入沐绿洄沱。
> 飞琼溅玉牛郎戏，孤鹜红霞织女梭。
> 借问神槎何处有，欲沿白水会仙娥。

#### 次韵奉和张仲杨先生〝自感〞
> 人间毕竟少平川，顺逆由之不怨天。
> 八面风狂波逐浪，一杯玉润气含烟。
> 诗心苦渗寒霜血，岁月终磨极左鞭。
> 叶败牡丹[19]犹惜蕾，花开焦骨倍堪怜。

[19] 牡丹即使枝残叶败，只要有一个蕾，便非开尽不可，故曰舍命不舍花的焦骨牡丹。

#### 咏怀孙大圣
> 金睛赤胆最堪型，明辨人妖玉宇宁。
> 燕处燎堂犹梦梦，狐凭社穴自惺惺。
> 帽箍饱浸忠良泪，秦火难焚盗跖经。
> 长惜英雄生髀肉，千钧棒啸耸危听。

#### 春节即兴
> 和风丽日度沱桥，万户迎春意趣饶。
> 火树灿开花满市，丰歌唱彻喜冲霄。
> 东家请酒西家醉，工会联欢学会邀。
> 腊日展销人货涌，倩谁为把上河描。

#### 暖春内江诗词学会团拜
> 团拜联欢喜气盈，吟朋畅叙谱新声。
> 仙风道骨原无价，瑞雪红梅若有情。
> 三径景观凭畅履，满堂矍铄乐骈臻。
> 诗逢雅士千篇少，客我清茶亦醉人。

> 地运天行又戊寅，群贤毕集满园春。
> 诗宗雅韵多[20]先达，乐府新声步后尘。
> 余兴皆争高艺献，衔杯互有贺词陈。
> 风华不减青年妙，太上何忘稚子纯。

[20] 〝多〞作动词用，赞美

#### 中国人民海军建军 50 周年
> 海上雄师蔚壮观，建军半纪势如磐。
> 斩鲸斗寇刀锋利，航运渔罾舰护欢。
> 编队重洋宣友谊，联防仗剑慑馋狻。
> 作风钢铸长城伟，武烈声威近代冠。

#### 建军七十周年颂<small>（三首）</small>
> 军旗八一系民魂，义举南昌旧制掀。
> 嗜血饕蚊犹梦梦，回头星火已燎原。

> 铁马金戈百战轻，井岗师会又长征。
> 鏖兵八载轩辕祭，风雨钟山国脉更。

> 国泰民安感战神，上甘余锐震昆仑。
> 军风铁铸长城伟，鱼水情深骨肉亲。

#### 打假下真功
> 金丝隆鼻[21]刮邪风，膺劣虚吹乱转蓬。
> 媒子纷纷为虎导，饕蚊在在显神通。
> 公司企业皮包办，肉弹糖衣小姐工。
> 假作真时真亦假，咸呼打假动真功。

[21] 〝金〞：染金发；〝隆〞：做隆鼻手术。

#### 步韵奉和夏云景君《代柬．倡议》
> 书剑飘零走四方，滥竽绛帐愧同行。
> 枉教霜雪熬焦骨，空羨风骚绣锦章。
> 庆寿芸编君首倡，联诗酎酢我分尝。
> 天心自与人心合，共通华封日月长。

#### 嵌名联<small>（二付）</small>
> 玉堂金马休夸福；烛火电灯总送光。
> 福寿享康宁，黄河清、东海晏、咸庆阳春有脚；
> 光风生霁月，物价稳、人心安、堪称快乐无边。

#### 步韵奉和知了道人〝知了诗〞借抒杂感<small>（六首）</small>
> 乍接瑶章索和诗，仙风道骨令神驰。
> 才长袜线空韩八[22]，遣句填词费构思。

[22] 袜线之才，自谦才短。李白：〝韩八座（昭祖）之才，如拆袜线，无一长者。〞

> 悲风塞外最宜诗，一曲阳关万里驰。
> 蓦听楼头知了闹，柳营无处不乡思。

> 七十人生百味诗，忆挟风雷八面驰。
> 拿云梦断秋声动，犹怨鸣蝉扰梦思。

> 阳和烟景好吟诗，言志还当彩笔驰。
> 莫待春归空怅惘，蝉喑秋老枉悲思。

> 杨璞妻贤戒作诗，龙泉利舌暗中驰。
> 河清海晏今非昨，艺圃花繁涌文思。

> 夕阳如画复如诗，浅唱低吟信马驰。
> 善了能知天不老，菩提本在自心思。

#### 杂感步孔凡章夫子《戊寅迎春曲》韵<small>（十首）</small>
> 吟哦甘苦自心知，清浅池塘映绿墀。
> 鬼忌铿锵除疟赋[23]，人多慷慨逐贫辞。
> 行歌即兴应缘事，搜索枯肠漫凑诗。
> 掷地金声幽梦远，萤辉竹素待何时。

[23] 传说子美诗能除疟鬼；杨雄有《逐贫赋》。〝多〞用如动词，赞美。

> 芳邻豪气逼穹庐，罔计朋亲与友疏。
> 落魄当年存本性，无聊今日误诗书。
> 觥筹宴散三更后，歌舞声回五夜初。
> 惟劝细君休怨艾，蓬莱未必即仙居。

> 诡谲云波积习深，人间打假正高吟。
> 骚坛岂是冰清地，骗子曾伤玉洁心。
> 一壑阴风随夜尽，满天丽日又君临。
> 存真去伪呼声切，安得斯文断鼠音。

> 为诗重骨莫轻形，烈马无缰谬不经。
> 傲雪餐风高格调，戴枷跳舞乐遐龄。
> 由他瀚海千重浪，我自明驼一路铃。
> 初露荷尖休满志，元神未复果犹青。

> 叹对菱花白发添，晚霞欲醉更须严。
> 忘年志学多泉况[24]，合德交欢慕蔺廉。
> 花放新晴蜂不妬，香飘晚节蝶何嫌。
> 青山依旧人空瘦，暮雨朝云漫卷帘。

[24] 荀况、苏老泉皆垂老志学之典范。

> 还丹九转不成家，笔债台高逐日赊。
> 四十年前诗律涉，八千里外雪莲花[25]。
> 粘连守韵通今古，立异标新笑迩遐。
> 信是鲰生肠断处，一轮皓月出云霞。

[25] 〝花〞活用如动词，开花。

> 万金宁易咏朋亲，药石箴规不染尘。
> 其煮同根何亟亟，家藏敝帚枉珍珍。
> 激扬绝学欣赓韵，再起诗衰共创新。
> 璞贝有奇存众里，丹青难写是精神。

> 气候还随节令更，春寒料峭盼天晴。
> 未缘往事诗中见，犹在残宵梦里营。
> 事涉阴私休出口，人非太上敢忘情。
> 失眠永夜词难就，柱得书淫浪漫名。

> 时移斗转燕初回，下里新登大雅台。
> 堤柳飘飘随我乐，塘荷袅袅向君催。
> 凋残堕溷成今古，淘尽黄沙感去来。
> 能受折磨真好事，红嫣紫姹满园开。

> 糟糠琴瑟喜和谐，顺逆荣枯在在皆。
> 乐事椿萱甘杵臼[26]，愁劳知己敞胸怀。
> 桃源失路怜高士，鸡犬升天笑古淮[27]。
> 以沫相濡情不老，原来海市即吾街。

[26] 〝杵臼〞借代贫贱；
[27] 〝古淮〞：淮南王刘安。

#### 对联选
一、1960年秋余在农一师一总场参加支援七场拾花大队，在劳动竞赛中我撰了一联曰：
> 擂摆棉田，问哪个敢提万斤口号；
> 汗挥戈壁，看斯人独领一代风华。

当时有支边青年王孟闲摆出 45 天拾花一万一千斤的大擂。女青年苏国美率先应战，时人称为龙凤斗，传为佳话，余戏拟一联曰：
> 棉海凭龙跃，白浪滔天，问娇娃从何而来？
> 蓝天任凤飞，银光撒地，本姑娘自空而降。

二、1960年春，王震部长莅临农一师一总场召开万人誓师战灾大会，时余参加会场布置工作，亲见动人场面，特撰一联志感曰：
> 旭日照南疆，干群誓师塔里木。忍见国务纷繁，将军渐增白发。重聆火线动员，振聋发聩：特大灾害莫等闲，尤当鼓足移山干劲，自力更生。须知非惟我窘，尚有他饥；顾全盘，扬风格，民汉手携手，甘苦共尝，险夷相仗。问，有多少硬骨头，敢教刺刀见血？
> 众星朝北斗，兵马鏖战金银川。频传荒情紧急，战士纷表丹心。再现沙场壮吼，动地惊天：些许困难何足道，誓要发挥填海精神，艰苦奋斗。正乃不信神麻，焉怕鬼域；打硬仗，克重关，上下肩并肩，沸汤争赴，忧戚分担。看，没一个软包蛋，肯向赤地弯腰。

三、粉碎四人帮后农场形势突变，余撰联曰：
> 四害流毒肃清农场，东风拂地群芳艳；
> 三中精神贯彻戍垦，旭日当空万象融。

四、1978年改革春风到农场余撰联曰：
> 化雨洒疆天，职工欢迎责任制；
> 春风度玉阙，农场喜计超产酬。

五、1982年余为三团中学校刊撰联曰：
> 得戍垦英才而育之，尤可乐也；
> 援古今志士为师矣，夫何憾焉。

六、1984年三团战灾夺丰收，余曾撰联曰：
> 峥嵘岁月赤乾坤，工农牧副扶摇直上，令千年铁树开葩，自力更生譜新曲；
> 锦绣年华花世界，雨雹风虫辟易狂逃，向万古荒原索宝，艰苦奋斗奏凯歌。

七、1989 年三团建团卅周年，余撰贺联曰：
> 解甲屯边，凭二牛抬扛艰苦奋斗，是南泥湾一脉相传，战天斗地沙让路；
> 建场戍垦，历卅载含辛慘澹经营，与阿瓦提和衷共济，破浪乘风水低头。

#### 有感呈政文奎会长、张启荪老师
> 磨剑无成感不禁，藩篱欲涉殿堂深。
> 清流岂惮薰风赐，明镜何疲屡照任。
> 争奈颛蒙劳雨露，还期妙手痛砭针。
> 朝弦暮诵程门雪，敢负殷殷润物心。

#### 贺《双峰毓秀》首发式召开
> 双峰雄扼汉江喉，九派云横此独幽。
> 大赛新评霞客笔，天然巧合誉髦俦。
> 壮游朋辈惊三秀[28]，贡举欧阳[29]放一头。
> 鹤会青冥声播远，神工鬼斧口碑修[30]。

[28] 三秀：山秀、水秀、人秀。
[29] 宋欧阳修知贡举，试官梅尧臣得苏轼刑賞忠厚之至论以示公；且复试第一，公曰：〝老夫当避此人出一头地。〞
[30] 本人获二等奖。

#### 内江诗联学会成立十周年赞
> 诗联学会十峥嵘，染翰精描沱水情。
> 莫谓雕虫卑艺技，攸关世运系枯荣。
> 耆英不让黄山谷，后彦原多陆士衡。
> 继绝推陈宏国粹，齐心共创两文明。

#### 阿克苏地区诗词学会赞
> 白水文风盛，峥嵘度五年。
> 豪吟多郑綮，妙笔涌苏仙。
> 继绝赓唐韵，推陈任仔肩。
> 乘机期更进，皓月耀尧天。

#### 谭嗣同赞
> 忍死横刀笑向天，敢将碧血醒坤乾。
> 当年梦绕华胥月，此日惊非外国圆。

#### 谭嗣同变法殉难百周年祭
> 佼佼浏阳济世才，铜驼不忍没蒿菜。
> 有心炼石生强者，无力回天死壮哉。
> 慘澹斜阳悲逝水，猥獕[31]蟊贼朽泉台。
> 前贤后佞犹今古，青史谁堪鉴此哀。

[31] 猥獕 wěi cuī：丑陋卑劣。

#### 缅怀当代改革设计师邓公
> 理通壅塞阴阳變，改革艰难德不孤。
> 魔道岂容同紫府，生灵非复梦华胥。
> 中流柱砥风雷激，玉宇云开羽翮舒。
> 两卷宏文辉四射，功安九有奉三无[32]。

[32] 《宋儒表》〝德奉三无，功安九有〞。三无：天无私覆，地无私载，日月无私照。九有：九州。
