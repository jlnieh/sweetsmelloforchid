## ![情谊类](img/chapter05.png)

#### 癸已秋奉和岳父旅鄂诗呈政
> 清秋鹤唳畅云端，旅次东湖叶正丹。
> 涕泪天涯巴岫远，飘零海内雁行单。
> 江南畅享含饴福，塞外难偿定省欢。
> 为盼移尊勤扫榻，绿洲何日仰衣冠。


#### 西出玉关
> 忍泪辞亲出玉关，丹枫丽日引将燃。
> 声催汽笛骊歌壮，目断沱江别梦寒。
> 漫道盈亏由数定，还看奋斗出天宽。
> 轻车夜度重山去，任尔狂飚大气叹。

#### 癸卯秋步内兄郝开铭原玉
> 磋砣岁月感沧桑，容缀芜辞寄热肠。
> 康乐有才添藻饰，圣俞无艺绣瑶章。
> 同坛愧对关西子[1]，分韵应飞金谷畅。
> 再上层楼期共进，好教桃李尽飘香。

[1] 〝关西子〞古教育家杨震的别号。

#### 癸丑秋哭岳父
> 梨花惜别杏花开，笑貌音容入梦来。
> 曾幸迷途蒙药石，尤难义胆驳疑猜。
> 就渊我自三关出，抱火[2]公招十载灾。
> 恩露未酬伤永诀，长教游子泪盈腮。

[2] 〝抱火〞：抱薪救火。

#### 读岳父游鄂遗诗复内兄
> 昨承青鸟赐遗歌，似见东湖仰汨罗。
> 黄鹤楼墟披落照，抚琴台上咏秋波。
> 含饴畅咏江南好，绕膝愁牵塞外多。
> 细琢翁诗神韵处，心潮起伏织如梭。

#### 乙末秋赠内
> 就渊脱网[3]与卿同，苦乐沉浮一梦空。
> 欣有健躯伸宿志，愧无彩笔赋文通。
> 杏坛岁月知难遣，簿计[4]盈亏学未工。
> 借得洪炉勤淬炼，不求生调玉门中。

[3] 〝就渊脱网〞指错案改正。
[4] 〝薄计〞指爱侣在新疆的工作。

#### 丙午春游涪陵赠内弟郝开科
> 卅年窺缺月，此际举杯欢。
> 共砚情犹作，拿云梦已残。
> 唏嘘嗟路险，慷慨述时难。
> 不觉参星落，阳关又复弹。

#### 赠袁岗岳诗翁
> 浪迹天山事渐泯，沙中岁月独堪珍。
> 谊深知遇殷期负，绩著椎轮教范新。
> 化雨泽长春水短，文章隽永老姜辛。
> 龟滋喜谱诗翁句，击节神驰感佩真。

[5] 〝椎轮〞事物的草创，此指沙井子中学的创建。

#### 闻辞教下海某君受骗
> 未识商场即战场，挂鞭辞教试汪洋。
> 安危顷刻随帆转，风雨终朝震耳狂。
> 货殖蝇头纷角逐，云波诡谲切身尝。
> 不闻待哺嗷嗷急，怜子何心市利忙。

#### 辞聘复旧雨
> 浮生毕历几阴晴，一觉赢来落拓名。
> 素犬丹鸡曾订约，青蚨紫绶已忘情。
> 杨枝有意怜幽草，贏牸无能辅老成。
> 寄语人间天上客，爱心化助百花荣。


#### 步〝初读《兰畹清芬》〞原玉贺李英俊吟长任阿克苏诗词学会副会长
> 欣从瀚海结诗亲，丝路明珠[6]最可珍。
> 凤吐花生皆健笔，枝繁叶茂一灵椿。
> 神崇现实承边塞，律重宗传薄俗陈。
> 学会定当花烂熳，有公助划得其人。

[6]〝丝路明珠〞指诗学会会刊《龟兹诗词》。

#### 月复圆<small>（二首）</small>
<p class="poem-subtitle center">甲戌春屈新波、新涛外孙寻亲来志感</p>
> 十载睽离月复圆，满腔愁怨一时捐。
> 良宵苦短欢今夕，舐犊情深忆昔年。
> 望信怀人心共切，思亲盼聚泪同濺。
> 平家不在珍馐治，绕膝唯谈杜宝田[7]。

> 新春始至喜临门，久失双孙扣户喧。
> 万里风尘全孝道，一家欢乐共销魂。
> 儿时俏影今何在？隔夜黄花岂可言。
> 愁听骊歌催再别，旧创刚复又新痕。

[7] 〝杜宝田〞宋杜孟，曾对子孙云：〝忠孝吾家之宝，经史吾家之田〞。时人号〝宝田杜氏〞。

#### 乙亥春致李振东、李英俊词长
> 为得新知乐莫名，神交不觉岁华更。
> 锦心绣口君诗健，丽泽金兰我意诚。
> 胜赏催花春鼓击，豪吟治疟管城[8]鸣。
> 相期大展如椽笔，时疫无容任肆横。

[8] 笔的别名管城子。相传杜子美诗能治疟疾。

#### 贈仇明元学友
> 得友如君未枉生，退休诸事赖经营。
> 三年得力新资寄，屡次投邮箧槖倾。
> 然诺不轻思季布，洁身自好仿陶彭。
> 而今户籍虽移蜀，寤寐难忘臂助情。

#### 乙亥春寄台北挚友聂懋戡
> 一窗红日喜临池，云锦莺梭织柳丝。
> 阿里山桃应灼灼，蜀巴芳草故离离。
> 鹡鸰何处分叹早，紫燕谁家返莫迟。
> 南亩踏青原有约，共君鸡黍正当时。

#### 萱堂遗址感赋
> 卅年背井此归来，痛我萱堂化劫埃。
> 情系晨昏严课读，梦回寒暑密缝裁。
> 才疏空负慈亲望，树静方惊杏蕊开。
> 天意如何高不问，长教乔梓任风摧。

#### 乙亥入新疆诗词学会有感
> 牛渚[9]清辉映蜀塘，方家不弃夜吟郎。
> 欲仁喜得斯仁至，附雅惭登大雅堂。
> 律重宗传神自化，诗崇灵性学非长。
> 漫云炳烛桑榆晚，无限风光在夕阳。

[9] 〝牛渚夜吟〞源出袁宏夜吟牛渚，遇谢尚赏识事。

#### 步傅光明词长〝乙亥新春书简〞韵
> 晴光灿烂岁华更，墨海朝朝暮暮情。
> 二度梅开临绣梓，一家书就景红旌。
> 江河不改金辉色，文翰长存玉振声。
> 闻出新刊[10]相问讯，西楼望月几时明？

[10] 〝新刊〞指傅先生主编《夕阳红诗词选》。

#### 为孙纲吟长替拙诗《沙枣花》郢正一词而声谐律合致谢
> 翠鸟和鸣戏柳阴，操觚欲寄垦边心。
> 数髭拈断枯肠尽，一字传薪喜雨涔。
> 日就月将攻绝学，神交义合得知音。
> 多承不吝投珠玉，如坐春风受益深。

#### 丙子春台北至交聂懋戡约续出《兰畹清芬》合集感复
> 芸编相约续兰馨，现实堪风写性灵。
> 三尺法严悬斧钺，八行[11]言曲绕雷霆。
> 南山欲罄匡时竹，北里[12]长流指佞声。
> 白发孤悰期统一，书生莫笑泣新亭。

[11] 〝八行书〞：汉孟陵致马融书一纸八行，言言委曲。
[12] 〝北里〞古舞曲名。曹植《七启》〝杨北里之流声〞。

#### 牛年贺傅光明词长
> 迎牛送鼠岁华更，裁纸聊抒祝贺诚。
> 又值晴川春烂熳，行看诗苑日敷荣。
> 芜辞屡辱垂青眼，小草宁忘润物情。
> 智者能调松不老，芸编定卜谱新声。

#### 丁丑春贺《广州诗词》
> 寒山转翠水波扬，欲借鸿笺送贺章。
> 一派葱笼生粤域，万千桃李艳文堂。
> 谊深知己春风暖，绩著芸刊德惠长。
> 喜见羊城皎皎月，遍垂海内嗜吟郎。

#### 步杨风生先生《春申笔会》原玉
> 最羨寒花晚节开，唐筋魏骨结珠胎。
> 传薪艺苑钦时雨，倚马骚坛韵雪梅。
> 际遇云中逢鹤会，罚依金谷辱邮来。
> 何期海内存知己，不叹交穷叹寡财[13]。

[13] 〝财〞通〝才〞。

#### 寿孙钢先生六旬晋九初度
> 未有仙翁不少年，一轮眉寿一重天。
> 诗书并茂承今古，齿德俱增启后先。
> 知白尚宜常守黑，得鱼焉敢遽忘荃。
> 达人善玉春秋富，定卜期颐赏月圆。

#### 少奇同志逝世 20 周年祭
> 衡山未必久笼云，渭浊泾清本自分。
> 火播安源昭简策，笔谈修养铸灵魂。
> 经纶正展欣兴国，噩耗惊传痛失麟。
> 六月严霜三载旱，人心天意可堪论[14]？

[14] 尾联出句化自〝节妇含冤三年不雨，邹衍下狱六月飞霜〞。

#### 徐洪刚赞
> 最是英雄胆气豪，卫民忘死树标高。
> 忍看群众遭强暴，敢惜孤身对贼刀。
> 邪正不容同水火，懦顽未必尽雏羔。
> 劣根换得洪刚骨，定见沉渣没浪涛。

#### 追思孔繁森
> 谁与斯人气慨同？焦前后孔两华嵩。
> 抚孤救死缘肠热，沥血呕心必政通。
> 立党为公追旭日，一尘不染袖清风。
> 壮怀宁以存亡异，主臬长留百代中。

#### 毛泽东诞辰百周年颂
> 苍松翠竹绕韶冲，鲲化图南赤县红。
> 沧海横流崇砥柱，金瓯永固仰尧风。
> 文宏五卷星长北，泽被千秋水自东。
> 今日寰球尊禹力，口碑咸颂奠基功。

#### 国庆四七周年颂
> 乐奏虞韶卅七庚，驱穷反腐泰阶平[15]。
> 廿年潮卷丰碑树，九五旗开战马鸣。
> 共建岑楼归港澳，追趋统一望台澎。
> 登攀竞聘神骐足，四化非遥胜利迎。

[15] 〝泰阶平〞即泰阶星平，乃太平的景象。

#### 步原玉复寄萍生词长
> 乍降瑶章蒙见爱，岑楼齐末[16]愧谈诗。
> 生花吐凤心仪久，愿得心传释梦思。

[16] 〝岑楼齐末〞语出《孟子》，不识高卑之意。

#### 慰友
> 莫向文王问偶奇，穷通顺逆任由之。
> 胸宽看得浮云淡，月自晴明影自低。

#### 贺某君第二次就业
> 人生有限志无衰，老树红梅二度开。
> 佳话千金传市骨，冯唐有幸上金台。

#### 哭小平同志逝世
> 风摧良木泰山颓，大海鸣暗万众悲。
> 壮举龙泉寒白党，勇燃犀角辨妖鸱。
> 英才辈出功三向，新政[17]恢张仰四基。
> 两制补天遗泽远，音容长启后来思。

[17] 〝新政〞指改革开放的一系列政策。〝三向〞即〝三个面向〞。

#### 丁丑清明卧病未克为王父母扫墓因口占一律志感
> 节过清明扫墓迟，应怜孙老病魔滋。
> 魂牵宿草停云后，梦绕疏林落月时。
> 燕翼贻谋恩倍厚，茔台剪棘吊何知？
> 春晖未报康强日，奉祭无非苦自欺。

[17] 〝燕翼贻谋〞：《诗．大雅．文王有声》：〝贻厥孙谋，以燕翼子〞陈奂传疏：〝燕，安；翼，敬〞〝以安敬之谋遗其孙子〞，赞裕后之祖。

#### 扫墓吟
> 斜阳绿竹映坟台，芦狄萧萧杜宇催。
> 黄土可怜遭雨暴，山花虽好向谁开？
