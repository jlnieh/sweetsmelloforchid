## 旅游篇（二）    <h3 class="subtitle">（第二次游大陆）</h3>

#### 重回成都    1991.4.23
> 我乘铁鸟凭空降，天府风光胜昔年。遍地黄金镶锦里，三江绿水绕龙泉。
> 工农协力开新境，男女同心解倒悬。诸葛鸿图今展现，江山一统乐尧天。

#### 四川岷山大观    1991.4.28
> 岷山蟠结川甘境，雪岭横陈四季冰。曾是蛮荒人罕至，今为奇景客常临。
> 黄龙九寨瑶池会，王朗丹云玉树群。盛世民生多富裕，乐游应到此间寻。

#### 黄龙滩上
> 仙境无殊世罕逢，暮春跋涉访黄龙。金沙灿烂鳞光闪，翠柏阴森水色融。
> 残雪除冰留浅穴，栈桥小阁出新葑[1]，游人孰不常称羡，我伴娇妻乐与从。

[1] 葑(feng)，芜菁。

#### 黄龙瑶池仙境
> 彩色缤纷景象迷，瑶池玉岸会仙姬。波光映雪明于镜，照影形随逸兴飞。

#### 九寨沟口宝镜崖    1991.4.29
> 万丈悬崖气势雄，闪光熠熠映苍穹。妖魔现象为神服，札嘎遗文颂善功。
> 明月生辉尤皎洁，疏林投影自玲珑。游人至此登仙境，宝镜嘉名众敬崇。

#### 盆景海
> 沉沙钙化积溪中，薄薄清流绕树丛。翠柳含烟松滴露，白杨点水草迎风。
> 回旋雪浪成佳趣，荡漾银花出巧功。鸟雀争鸣泉响应，天然盆景画难工。

#### 双龙海
> 钙化礁堤隐水中，盘龙双影斗蛟龙。久经征战筋疲竭，静静长眠绿藻丛。

#### 芦苇海
> 芦苇丛丛护碧流，水清叶绿惠风柔。摇摇淡影姿容美，飒飒轻音韵律优。
> 凫鹭闲鸥时出没，鸳鸯野鸭偶沉浮。盎然生气人陶醉，不禁神迷化梦游。

#### 火花海
> 碧绿湛兰水满塘，沉珠坠玉浅深藏。娇阳照映晶光闪，细浪推移赤焰张。
> 灼灼如花开盛艳，星星似火散微芒。热情洋溢融冰寨，逗引游人乐未央。

#### 卧龙海    1991.4.29
> 乳白礁堤沉水底，蜿蜒曲折一蛟躯。回波荡漾微翻动，恰似潜龙欲奋飞。

#### 树正群海
> 方圆明镜散陂池，数十相衔逶迤随。上下高低争艳丽，湛蓝碧绿漾清漪。
> 柳堤溢水成银箔，柏岸回波作粉帷。古磨残桥饶逸趣，方知九寨景偏奇。

#### 树正瀑布
> 绿树浓阴满翠湖，清流漫衍白沤浮。潆洄林下分千束，旋转滩头汇一区。
> 直跌重岩张瀑布，终投深洞放声呼。蓝天雪岭遥相映，自是仙家梦幻图。


#### 犀牛海
> 一望盈盈水一湾，波光潋滟碧连天。茂林夹岸繁花灿，雪岭当头丽日妍。
> 堤上涌泉堪治疾，湖中弄桨可流连。老僧囊昔骑犀至，乐不思归住海边。


#### 诺日朗瀑布
> 飞流浩浩下苍崖，抛洒琼花亦壮哉。喷气氛腾迷野树，响声雷动震山隈[2]。
> 云霓幻化呈虹彩，雪岭遥迎现玉辉。九寨景观唯此胜，有声有色有神威。

[2] 隈(wéi)，山水等弯曲的地方。

#### 镜海    1991.4.2
> 峡谷深藏一镜开，群峰倒影净尘埃。迷离莫辨谁高下，错落难分孰占魁。
> 沉木浮枝摇嫩叶，粗藤巨树紧亲偎。自然情景陶人性，世上应无不肖材。


#### 珍珠滩
> 一片金盘泻玉珠，银花灿烂漫滩铺。晶莹闪烁光辉艳，淅簌[3]音声韵律殊。
> 织锦藓苔软胜褥，画亭栈道坦逾途。游人戏弄无惊险，只觉身轻意也愉。

[3] 淅簌(xī sù)：相声词。

#### 五花海
> 五彩斑斓一海储，阳光普照锦绸舒。眼花缭乱观为止，孔雀开屏也不如。

#### 熊猫海与箭竹海
> 箭竹丛丛护两池，如花姊妹绮罗裾[4]。松杉伐去无藏处，不见熊猫见裸鱼。

[4] 裾(jū)，衣服的长襟或前后部分，此是借喻。

#### 天鹅海
> 芳草离离沼泽舒，茸茸密密掩清渠，鸳鸯锦鸭常游处，偶有天鹅来觅鱼。

#### 原始森林    1991.4.29
> 松柏森森原始林，藏装骑马好精神，游人一到皆尝试，摄影留存纪此行。

#### 剑岩
> 孤峰拔地巍然立，直刺云霄似剑躯。泉眼长流如堕泪，传闻神女哭神夫。

#### 长海    1991.4.3
> 重峦叠嶂雪盈巅。碧海深藏翠谷间。四面环崖无出口，只余潭影向蓝天。

#### 旗树
> 长海岸头古柏奇，横生枝叶半边披。一说老人曾断臂，又传藏族插幡旗。

#### 五彩池
> 五彩混成明见底，微波摇漾现霞漪。辉煌瑰丽无伦比，直教游人不忍离。

#### 九寨抒怀
> 九寨丰姿未易描，惟兴羡叹弄风骚。山河如此多娇媚，长使英雄尽折腰。

#### 松潘红军长征纪念碑园    1991.4.30
> 岷江源首展红旗，万里长征此会师。留得余威存斗志，后来 终把宏图施。

#### 四川岷江叠溪海子    1991.5.1
> 崩崖陨石断岷江，积水渊深类海洋。两岸群峰头覆雪，山光潭影叠成双。

#### 四川泸定桥    1991.5.7
> 滚滚奔流大渡河，索桥横跨凌汹波。红军飞越成奇迹，纪念碑园赋凯歌。

#### 登康定跑马山    1991.5.7
> 〝跑马溜溜的山上〞，一曲流传康定情。慕名前往探究竟，却逢雨雪落纷纷。
> 野径泥泞荒草没，崎岖曲折费攀登。筋疲力竭难行动，幸得山腰一座亭。
> 贤妻伴我暂休息，朝华与弟续前行。伫立亭阶无所事，放眼银花映康城。
> 粉墙红瓦街衢整，濛濛烟景尚怡情。昔日称为打箭炉，僻处蛮疆少客人。
> 今为甘孜州政府，建设维新日繁荣。

#### 由康定返泸定途中遇车祸    1991.5.7
> 大渡河边路弯斜，迎面驰来运炭车。乍时相撞车头毁，玻璃破碎散如花。
> 负创司机压座下，乘客有人血交加。陪我同行有三位，吾妻与弟及朝华。
> 皇天庇佑福命大，安然无恙惟惊吓。破门急出扶伤者，坐待交警来调查。
> 公路为阻交通断，前后车阵排成蛇。直到天黑清理竣，另搭公车返泸定。
> 饭馆已打烊，旅舍也关门。住进招待所，食物全无被不温。
> 强饮几杯酒，昏昏入梦犹数惊。
> 原订计划游冰川，只好取消转回程。返抵成都去交涉，旅行社里初无人。
> 久候寻来负责者，冷冷冰冰不尽情，争执几番惟忍让，解约退费求康宁。

#### 越二郎山    1991.5.8
> 山下阳光山上雪，去时黑夜返时明。盘旋曲折千百转，惊险艰危数十程。
> 绝顶银花迷望眼，半坡翠树闻鹃声。此行虽未畅游兴，也是人生片断情。

#### 游成都望江楼公园
> 薛涛井中含淑气，望江楼上白云飞。千竿翠竹随风舞，那管人间有是非！

#### 四川兴文石海洞乡（二首）    1991.5.23
> 川南胜景在兴文，久隐苗疆有石林。间似观音间弥勒，或如玉笋或瑶簪。
> 将军跨虎当幽径，野叟驱羊下翠岑。神女望夫千载憾，哀怜赖我为沉吟。

##### 其二
> 广深窪地号天盆，四壁悬崖景象昏。倘若陨身藏坎底，不知何处去招魂。

#### 四川兴文石海洞乡天泉洞
> 卧虎岭前峭壁间，庞然一洞号天泉。穹庐广殿琼瑶筑，幽室长廊璧玉镌。
> 钟乳形成千百态，流光泻入二三圈。涓涓滴水回音妙，习习凉风乐似仙。

#### 四川长宁竹海（二首）    1991.5.24
> 阴森密竹遍丘陵，十里长途覆翠云。偶遇微风枝拂动，兴波碧海接遥岑。

##### 其二
> 翠竹弭山成竹海，随风起伏似波涛。虽无骇浪滔天势，却有惊呼作怒潮。
> 夏冒骄阳终不萎，冬经冷雪未曾调。坚贞节烈人称颂，更具虚心任屈挠。

#### 游四川大足宝顶山石窟（二首）    1991.5.26
> 大足名山称宝顶，万千佛象刻崖间。灵光照映辉天府，圣迹遗留醒世顽。
> 翠柏苍松藏古寺，善男信女叩神颜。观光礼佛随人愿，悦目赏心自在还。

##### 其二
> 摩崖造象胜龙门，直与敦煌并世存。儒释道三家共奉，仁慈智众善同尊。
> 雕镌艺术承先技，宗教精神启后昆。上国文风留圣迹，新兴异类孰堪论。

#### 襄渝铁路    1991.5.29
> 渝州出发溯渠江，一路花香与稻香。越过巴山沿汉水，长驱直下到襄阳。

#### 访南阳卧龙岗武侯祠（二首）    1991.5.30
> 忧心国事虑重重，特向南阳访卧龙。古柏萧疏杨柳拂，茅庐冷落藓苔封。
> 堂前遗象犹端肃，地下英灵未必恭。世道而今民主化，隆中对策恐难容。

##### 其二
> 国事蜩螗[5]实可虞[6]，三分自与二分殊。隆中昔日能筹策，泉下而今有计无？
> 汉业未兴为运数，臣忠已尽枉宏图。先生若果生斯世，是否仍将出草庐？

[5] 蜩螗(tiáo táng)：纷扰不宁。
[6] 虞，疑虑。

#### 访嵩山少林寺（三首）    1991.6.1
> 嵩岳山前五乳峰，达摩面壁创禅宗。少林寺里留真迹，百世高僧步祖踪。

##### 其二
> 少林文物尽珍奇，碑塔成林并世垂。历代名家留法帖，雕镌[7]书画有余师。

[7] 镌(juàn)：凿；刻。

##### 其三
> 少林武术创神功，拳脚刀枪一贯通。御敌强身皆适用，扬名中外世称雄。


#### 游洛阳中洲公园（王城）    1991.6.2
> 王城禹贡九州图[8]，证实华人发迹区。今日台澎分异族，可知根在此间无？

[8] 园门內照壁有石刻禹贡九州图、其后有台胞所立〝根在河洛〞碑。

#### 泰山行    1991.6.4
> 泰山名过实，祇因地位殊。平原拔地起，又当黄海隅。
> 登峰能远眺，便称世所无。景逊黄山美，高输峨嵋峰。
> 幽不及衡岳，秀无异华嵩。秦皇始作俑，封禅表其功。
> 自命贤君辈，继之也苟同。名家和雅士，诗文以推崇。
> 漫山岩石上，刻画赞其雄。于是名大振，天下皆盲从。
> 人事也如斯，虽无奇特处，背景是为资。
> 一朝攀附上，平步履天梯。或凭权势显，或藉相吹嘘。
> 或因财富胜，或赖化妆师。皆可扬名姓，人人共迷之。

#### 泰山拱北石
> 顽石犹能拱北斗，灵峰莫不向蓝天。人生岂得无崇拜，自是神明与圣贤。

#### 至山东曲阜谒孔庙抒怀    1991.6.5
> 五四新思想，打倒孔家店。〝文革〞又批孔，力诋古圣贤。
> 礼教几全毀，伦理也荡然。以致世风坏，人类相摧残。
> 幸赖有心者，察知非等闲。虽不倡仁道，但求儒学传。
> 重行修孔庙，孔府孔林也复原。为接观光客，道路皆拓宽。
> 圣迹得宣扬，又能赚美元。

> 夙昔崇宣圣，奈无瞻仰缘。今趁返乡便，特来孔庙前。
> 沿途车阻塞，到处肩摩肩。不知是好奇，还是礼先贤。
> 人各有其志，不必究其原。吾偕妻与弟，行行殿宇间。
> 孔府仍深邃，孔庙仍庄严。孔林仍勃郁，孔墓仍安全。
> 子贡庐其侧，鲤伋[9]葬东南，四周多桧柏，树寿逾千年。
> 枝叶如张伞，根干似龙蟠。或排道路旁，或依殿宇檐。
> 苍劲如支柱，浓荫护杏坛。虽无人讲道，望之令我惭。
> 忝列为人师，执教四十年。今虽授法殊，课目也多端。
> 学力分高下，考选更奇严。学费尤昂贵，凡事要花钱。
> 何似孔先师，精神实可玩[10]。有教不分类，束修并不嫌。
> 智愚贤不肖，一概罗门前。仁德为根本，忠恕一贯连。
> 利人胜利己，爱众而亲贤。但对奸邪辈，痛责不稍宽。
> 卫国保疆土，射御未曾捐[11]。文武皆并重，术德一同参。
> 历代膺封号，的确非偶然。

> 回想家国事，可喜亦可怜。久别怀乡土，初次返家园。
> 故居早破败，祖墓废香烟。邻里未富裕，亲族亦清寒。
> 未敢相劳问，一夕不成眠。拂晓便辞去，周游各地看。
> 乘车数万里，攀登大小山。通都和巨埠，汉塞与秦关。
> 或者已湮没，或者缺不完。或者仍依旧，或者换新颜。
> 人情有冷暖，世事有简繁。流言难尽信，眼见心始安。

> 幸经开放后，民生渐改观。基础工农业，建设胜从前。
> 交通较畅便，水陆有车船。川流多利用，发电与溉田。
> 山陵多垦殖，作物生长蕃。推行机械化，科技力争先。
> 太空无险阻，火箭直冲天。卫星巡霄汉，宇宙秘堪探。
> 国防待巩固，国土犹未全。台澎非异域，统一费周旋。
> 民族要昌盛，必使重尊严。不容异族悔，武器应精研。
> 核子不宜少，飞弹要尖端。机枪比人密，大炮比人远。
> 飞机比人快，潜艇比人坚。尤须有母舰，雄据大洋间。
> 以免新帝国，动辄逞霸权。如此方有济，国强民始安。

> 庶富而后教，伦理应新诠。儒术非迷信，必当真理看。
> 以建新次序，纪纲乃井然。法令有依据，刑律才周延。
> 奸邪必禁绝，官吏严防贪。治国无他术，民主最新鲜。
> 运用若不当，必使乱争权。不论何主义，众流汇一渊；
> 不论何制度，利弊互相参。化民无他道，教育以为先。
> 西学宜酌采；国学应深研。择长以补短，不容使其偏。
> 如能起共识，协力同心振大千！

[9] 〝鲤伋〞：孔子的儿子和孙子。
[10] 〝玩〞：玩味，探索体味。
[11] 〝捐〞：舍弃。

#### 题泰山极顶玉皇殿楹联
> 玉垒为基成玉宇，道士居之有道；皇天作盖起皇宫，凡人至此非凡。


#### 青岛海上栈桥    1991.6.6
> 一道长虹压碧波，银涛喷薄影婆娑。画亭高耸凌霄汉，凝视渔舟水面梭。

#### 游蟒山太清宫    1991.6.7
> 崂山道士知何处？直向清宫问询来。不见真人真面目，只余古桂与苍苔。

#### 登青岛崂山    1991.6.7
> 索道直昇松岭上，不须拾级攀层峰。遥看碧海明于镜，坐对青山绿似葱。
> 故国山河诚壮丽，新朝气象实威风。会当一啸惊天地，要教华人盖世雄。

#### 青岛鲁迅公园
> 鲁迅先生名气大，一篇阿Ｑ传佳话。遗容塑立公园里，俯首横眉铄华夏。

#### 偕内子游济南大明湖
> 绿槐翠柳雨初晴，手挽红颜访大明。岸上杂花繁似锦，湖中画艇密如萍。
> 游人竞说风光好，在我唯求世路平。如此方能长享乐，山东名胜荟泉城[12]。

[12] 〝泉城〞，济南别名。

##### 其二
> 明湖风景实难描，春水如蓝柳舞腰。画艇游人波荡漾，花丛蝶影鸟喧嚣。
> 香荷村里新荷翠，晚照楼头落照娇。历下名区堪恋赏，茫茫世事路偏遥。

#### 借內子游千佛山突泉    1991.6.9
> 为寻千佛山，两脚走发酸。来到山门口，无力往上攀。
> 坐饮一杯水，抱歉慰红颜。买得水蜜桃，唤声小娇娇。
> 携手回头去，路旁把车招。经纬纵横道，时隔时相交。
> 只疑迷了路，却见人如潮。匆忙下车看，竟是趵突泉。
> 进门三两转，连续若干潭。徒有雅名号，泉枯泥亦乾。
> 空余亭与阁，不见水回环。再行向前进，始闻声潺潺。
> 一泓清澈底，乱石垒其间。惜因久未雨，加以人推残。
> 不如昔日盛，喷柱可擎天。豹亦失威仪，委缩使人怜。
> 石缝如其眼，不禁泪泫然。汇成一小池，勉强供人玩。
> 有人争濯足，有人浣衣衫，我也不落后，一洗心中烦。
> 捧起一勺饮，其味尚且甘。临去再回首，留影石碑前。
> 不负夙慕名，得偿游济南。

#### 南京玄武湖    1991.6.10
> 车迎旭日抵南京，站外波光水一泓。玄武湖中犹寂寂，金陵王气待重生。

#### 南京原国民政府故址
> 民国开基新政府，当时总统办公处。而今物是人已非，陵谷变迁为气数。

#### 谒中山陵（二首）
> 渡海前来谒圣陵，虽无牲帛气填膺。鸿图未竟身先逝，大业将兴失继承。
> 八十余年纷且乱，万千众姓冷于冰。不知泉下能知否？应显英灵警恶朋[13]！

[13] 朋：指不肖朋党。

##### 其二
> 紫金山麓中山陵，雄伟庄严瑞气腾。一代英豪开国运，长眠此地佑斯民。

#### 雨花台遇雨
> 浓阴密布雨花台，未见花开雨却来。自古美名多过实，抚今追昔每低徊。

#### 莫愁湖    1991.6.10
> 莫愁湖上岂莫愁，烟雨楼台早罢休。徒有遗容留岸际，风流总是逐风流。

#### 秦淮河
> 六朝金粉今何在，王谢骄奢不用怀。逸乐荒淫终绝灭，独余风月伴秦淮。

#### 南京长江大桥
> 长虹万丈跨长江，雄镇奔流气势庞。南北交通为顺畅，工程浩大世无双！

#### 南京述怀
> 秦淮风月好，玄武水波明。六代烟花地，三吴醉梦城。
> 蒋山虽蒋姓，天堑岂天成。若有违民意，安能久主盟。


#### 苏州拙政园    1991.6.11
> 亭台楼阁绕陂池，拙政园中布景奇。昔日风光能想见，当年业主尚存谁？
> 繁花耀眼迎新客，野雀穿林恋故枝。多少游人留影去，我来吊古又寻诗。

#### 苏州狮子林    1991.6.12
> 奇奇怪怪太湖石，错落参差布满园，洞壑峰峦盘曲径，亭轩楼阁短长垣。
> 茂竹修林鸣莺鸟，浅渚深池戏鳖鼋。曾是僧伽宏法地，今迎游客笑声喧。

#### 游苏州寒山寺
> 小小寒山寺，钟声独有名。因曾惊客梦，凄绝难为情。

#### 游苏州枫桥──释张继诗
> 张继无聊困客船，枫桥夜泊不成眠。偶吟绝句传千古，情景凄凉可感天。

#### 苏州虎丘山真娘墓
> 虎丘道上真娘墓，芳草萋萋碑突兀。游人到此应思贤，烈女守身如守玉。

#### 苏州虎丘斜塔    1991.6.12
> 千年古塔久斜倾，历代维修费苦心。胜迹保存非易事，荒唐〝文革〞毁无情。

#### 虎丘剑池
> 吴王殉葬三千剑，惹得秦皇凿穴寻。虽是荒唐鬼故事，至今地上有遗痕。

#### 虎丘生公讲台
> 生公说法启愚民，顽石犹能点额称。惟有奸邪唤不醒，为非作恶似天成。

#### 上海黄浦公园    1991.6.13
> 黄浦江头上海滩，繁华胜昔自非难。电车巴士驰衢道，画艇楼船逐激湍。
> 两岸沟通成整体，四郊拓建展宏观。神州焕发新光彩，要使洋人另眼看。

#### 游杭州西湖抒怀（二首）    1991.6.14
> 细雨濛濛五月天，人如蚁聚柳如烟。车船载取东西窜，游罢西湖了却缘。

##### 其二
> 西子湖区胜景多，苏堤柳下忆东坡。山容水色难描绘，古迹遗闻任揣摩。
> 莫恋风花和雪月，应怜文物与山河。须知世态烟云变，勿教后人叹奈何。

#### 钱塘观潮（六和塔）
> 六和高塔临江口，时闻怒涛震天吼。纵有长桥来锁住，汪洋澎湃能当否？
> 世事亦如江海潮，大势所趋难坚守。

#### 冒大雨步上黄山    1991.6.16
> 诗客有缘天作美，银河倒泻洗黄山。蒸腾岚气随峰转，急响泉声出壑间。
> 乱石生花光灿烂，老松堕泪影斓斑。衣衫湿冷心犹暖，难得今朝野兴闲。

#### 黄山光明顶    1991.6.17
> 光明顶据黄山巅，俯看群峰在眼前。朝夕云霞多变幻，阴晴日月有蚩妍。
> 自然妙谛谁能悟，故弄玄机敦可参。世事茫茫浑不解，我来翘首问青天。

#### 黄山始信峰观云海（二首）
> 临崖松下立，始信黄山奇。雪浪连天际，何殊在海湄[14]。

[14] 〝湄〞，岸边，水与草交接的地方

#### 黄山飞来石
> 石从天外降，鹤立黄山间。侧看仙桃样，横观灵凤般。
> 摇摇将欲坠，卓卓自安闲。风雨难摧损，游人莫敢攀。

#### 黃山玉屏楼    1991.6.18
> 玉屏楼外风光好，迎客松前景物饶。削壁题词夸胜境[15]，危峰拱拜礼天骄。
> 云藏谷底时探首，树附崖边久折腰。俯仰由人观自在，名缰利锁便全销。

[15] 屏壁上有毛泽东题〝江山如此多娇〞；朱德题〝风景如画〞

#### 黄山揽胜
> 风景真如画，黄山我久闻。奇松倚峭壁，怪石伴流云。
> 灵泉鸣幽谷，雄峰吐翠岑。置身人境外，不再染尘氛。

#### 鹰潭转车赴桂林    1991.6.20
> 信江水涨贵溪深，环抱鹰潭接翠岑。形势一如天设险，交通四达地为金。
> 南连闽厦临瀛海，西指滇黔越桂林。京沪东来商旅盛，行看发展日骎骎。

#### 畅游桂林漓江    1991.6.22
> 一水明于镜，万山列队迎。峰峰皆秀丽，座座有神情。
> 物类拟难尽，丹青画不成。人生能到此，何用访蓬瀛！

#### 桂林芦笛崖与七星崖溶洞    1991.6.23
> 崖洞深幽地下行，暗藏钟乳化瑶琼。千姿百态雕工巧，十色五光画笔精。
> 上下交辉光灿烂，高低掩映影晶莹。眼花缭乱神为摄，如入仙宫忘世情。

#### 登桂林叠彩山
> 叠彩山头览桂林，翠峰华厦白云平。从前迁客愁迁谪[16]，今日旅人乐旅程。
> 绿水悠悠环玉带，青山隐隐结螺纹。神随妙境形俱释，可奈娇妻促我行。

[16] 〝迁客〞，封建时代貶官到边远地方的官员。

#### 桂林象鼻山
> 象鼻山前漓水明，长年吸取树滋荣。渔舟画艇频来往，相映生辉把客迎。

#### 游云南路南石林    1991.6.25
> 带弟携妻访石林，钻天拔地气萧森。盘旋曲径通幽壑，错落奇峰绕翠岑。
> 如象如獅如虎豹，似钟似鼓似缨簪。若非造化神功巧，世上何能任找寻。

#### 昆明滇池大观楼    1991.6.26
> 游踪初夏到滇池，携得娇妻事事宜。先上大观楼赏景，再登揽胜阁搜奇。
> 扁舟一滑凌波去，倩影双飞任所之。碧海青山逾彩绘，红颜白发永相依。

#### 昆明鸣凤山金殿    1991.6.26
> 鸣凤山头彩凤仪，辉煌金殿展丰姿。纯阳道士通灵迹，真武仙人建福基。
> 画栋雕梁成玉宇，苍松翠柏护丹墀[17]。太和宫外鹦声唤，永乐洪钟醒梦思。

[17] 丹墀，墀(chi)此处读阴平声，chi；丹墀，红色台阶。

#### 昆明西山    1991.6.26
> 遥望西山似美人，轻纱翠帐卧池滨。春花灿烂笼千树，秋月朦胧罩一身。
> 碧水潆洄亲惠泽，丹崖壁立托香尘。昆明妙境当推此，自古诗家咏赞频。

#### 昆明西山龙门远眺    1991.6.26
> 悬岩峭壁上天梯，步步惊魂景象奇。浩瀚滇池波荡漾，连绵草海影迷离。
> 三清阁里神仙乐，万丈崖前壮士悲，跻[18]至龙门屏息望，春城[19]无处不相宜。

[18] 跻(ji)：登。
[19] 春城：昆明的雅号。

#### 成昆铁路    1991.6.27
> 成昆铁路诚艰险，凿隧架桥千百重。大小丛山难阻隔，浅深众水只相从。
> 蛮烟瘴气无颜色，绿树繁花展笑容。人力胜天逾鬼斧，火车急驶若飞龙。
