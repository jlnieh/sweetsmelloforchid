## 旅游篇(一)    <h3 class="subtitle">(首次返大陆探亲旅游)</h3>

#### 阔别43年首次还乡由台抵蓉    1990.3.24
> 欣乘铁鸟别桃园，跨海西飞返四川。香港停窺新境界，黔阳俯瞰旧河山。
> 长江似带随风去，大地如茵待我还。锦里重临情正怯，亲人握手庆团圆。

#### 首返家乡观感六首    1990.3.26
##### 一、初抵蓉城观感
> 一别家乡四十春，山河见我更相亲。莺啼鸟唤来迎接，翠树黄花英道陈。
##### 二、近乡情怯
> 一别家园四十年，近乡情怯心茫然。逢人不敢通名姓，怕惹纷纷议论传。
##### 三、交通便捷
> 一别乡关四十年，交通建设颇周延。崎岖曲径成衢道，不再临江唤渡船。
##### 四、水利发达
> 一别乡关四十年，农田灌溉胜从前。不虞灾害涉和早，水库长渠配备全。
##### 五、农业振兴
> 一别乡关四十年，果然沧海变桑田。山陵荒芜无多见，满眼黄花翠麦妍。
##### 六、电力普及
> 一别乡关四十年，能源开发电为先。点灯不用油和蜡，大放光明照大千。

#### 重游泸州市    1990.3.27
> 泸州与我故乡邻，抗战曾遭炸弹焚。断壁颓垣不忍睹，残尸碎骨那堪云。
> 复原再建长街列，拓展增修广厦群。异昔繁华百业振，长沱两岸大桥横。

#### 返乡探亲扫墓抒怀诗百句    1990.3.30
> 少小离家漂泊苦，沦落天涯四十五。幸得全身返故园，更有贤妻随步伍。
> 近乡情怯眼模糊，景物全非疑失路。四境居民多改姓，房屋凋残地换主。
> 入门不见父母亲，伫候唯有侄儿女。触目便伤情，凄凄痛肺腑。

> 侄儿却设迎亲宴，邀请邻里和亲族。肴馔虽丰酒满壶，怎有心情咽下肚。
> 含悲忍泪谢宾朋，万般离愫难相吐。匆匆席散留影去，收拾牲帛拟祭祖。
> 文革倡言破四旧，堂中早已废神主。但向山间寻古墓，幸得先茔数抔土。
> 父冢摧颓仅剩半，可恨恶邻侵建屋。诉讼多年无结果，勉为隐忍让他住。
> 反正子孙不常管，就借其人来守护。叩头谢罪情，悬乞英灵恕。

> 翻山复觅先慈墓，砌石添泥新建筑。据言吾母临终时，犹对儿孙讲事故。
> 咽咽唤我不在前，叹息数声竟瞑目。闻之不禁泪如泉，长跪抚碑唯痛哭。
> 天地为愁草木悲，亲族在旁皆肃穆。鸦雀无声鸟不飞，空气为凝人麻木。
> 良久始苏拭泪痕，伫立坟前向四顾。背倚苍崖临碧波，遥对青山峰突兀。
> 虽然不信观风水，景物清幽颇悦目。应是吉人得天相，劳瘁一生终享福。
> 英灵应永在，长将子孙护。

> 涉水登山寻嫂墓，半坡壁上石堆土。草木稀疏豆麦黄，泥疗满地难停步。
> 遥向一丘三鞠躬，深谢吾嫂曾顾叔。依山傍水复前行，踏上丘陵凹凸处。
> 禾稻青青蔬菜绿，其中一丛草荒芜。原来竟是长兄坟，注视其子问其故。
> 乃言而今倡火化，劝止人民理坟墓。闻之教人叹奈何，展席问兄知我否？
> 兄弟睽违数十年，彼此曾经皆受苦。弟今健在兄先逝，雁行折翼影孤独。
> 默向坟前忆往事，祈兄英魂休忌妒。无何可以表衷诚，谨嘱侄子修尔墓。
> 聊寄此区区，不负同手足。

> 不忍遍寻列祖墓，半多毁损半湮没。见了徒然增惨怆，痛哭哀鸣求莫助。
> 凄凄扫墓行，不觉日将暮。夜眠育我床，缺月窺破户。
> 四壁虫声卿卿呼，还兼饥鼠跳梁屋。辗转难寐暗思量，为何世变民改俗？
> 养生送死少人问，慎终追远更不顾。若谓迷信应革除，但见城市大修纪念物。
> 自愧无能未显亲，曙光渐露披衣出。徘徊竹荫下，我罪欲奚赎。

#### 重游富顺县城    1990.3.31
> 顾名思义富而顺，自古人财两并称。历代英贤难尽数，从来物产最丰盈。
> 青山翠岭锺灵秀，雒水潆洄溉沃兴。建设还须多努力，承先启后赖贤能。

#### 重游自贡市    1990.4.1
> 自井原为富顺区，而今富顺反输租。井盐盛产天然气，科学振兴工业苏。
> 街市更新非旧貌，恐龙化石保全躯。元宵灯展扬光彩，遐迩驰名接履趋。

#### 参观自贡恐龙博物馆
> 恐龙化石此间藏，亿万年来未曝光。不料开山新发现，方知早是彼家乡。

#### 重庆咏    1990.4.3
> 嘉陵扬子两江逢，金碧岭前灵气锺。傍水依山楼叠起，迴云绕雾景交溶。
> 振兴邦国呼重庆，屏障西南唤要冲，江上月明翘首望，连天灯火耀崇墉<sub>(<a href="#n1" epub:type="noteref" >注</a>)</sub>。
<aside id="n1" epub:type="footnote" >注：墉，读(yōng)，城墙。</aside>

#### 重庆──重庆    1990.4.3
> 当年抗日作陪都，力挽狂澜固国区。团结齐心天下应，终能致胜惩倭奴。

#### 酆都    1990.4.4
> 自古酆都号鬼城，阎王殿上判幽冥。人生善恶终须计，任你刁顽难遁形。

#### 船经奉节遥望白帝城    1990.4.5
> 白帝托孤语极哀，似知世子不成材。忠臣辅佐全仁义，奸宦逢迎种祸胎。
> 城外大军已压境，宫中小丑犹含杯。仓皇被掳心无悔，面缚东都不欲回。

#### 巫山十二峰    1990.4.5
> 十二危峰十二钗，巫山神女会阳台。楚王艳福应非浅，宋玉为辞或漫猜。

#### 葛洲坝水库    1990.4.5
> 葛洲筑坝截江流，三峡门前水溯游。万顷波光连翠岭，一堤电网接云楼。
> 闸门启闔通航运，巨舰高低逐水浮。科学昌明新造化，利民富国在人谋。

#### 参观葛洲坝水库兴怀
> 江流三峡尽，万顷平湖开。昔日葛洲坝，今朝小蓬莱。
> 但非炼丹处，只是发电台。未有长生术，能多殖货财。
> 宜乎昌盛地，荒野变奇瑰。人力克天险，工程何壮哉。

#### 庚午清明节乘轮出三峡    1990.4.5
> 巫山十二危峰在，三峡险灘不复留。沿溯楼船皆自得，往来商旅已无愁。
> 重峦万叠岚烟绕，峭壁千寻日影投。荡漾微波轻拍岸，紆回深谷境清幽。

#### 乘轮由渝赴武汉    1990.4.6
> 楼船载取大江游，过尽青山是翠畴。日出鱗波光潋滟，夜来星月影沈浮。
> 洞庭湖里连天碧，赤壁矶前接地悠。故国山河多壮丽，纵情观赏乐歌讴。

#### 登武昌黄鹤楼有感（二首）    1990.4.7
> 龟蛇相向锁江流，黄鹤飞迁尚有楼。胜迹翻新增旧制，楚天辽阔启明眸。
> 长桥横卧烟波上，大厦成林古渡头。武汉繁华今胜昔，祥云袅袅与时休。

> 武昌胜迹黄鹤楼，崔颢题诗李白休。电塔高标凌碧落，铁桥横卧枕清流。
> 万幢连宇新开市，十里洋场古渡头。黄鹤自然无觅处，白云依旧任飘浮。

#### 游武昌辛亥革命起义公园
> 武昌起义处，民国此开基。元勋铜像在，时局已全非。

#### 登北京天安门城楼抒怀    1990.4.9
> 天安门上望天安，蒿<sub><a href="#n2" epub:type="noteref" >1</a></sub>目时艰令胆寒。
> 英美不容中国盛，苏俄岂让九州宽。谁云共产非完善，难道自由尽可观？
> 民族精神应复建，和平统一莫盘桓<sub><a href="#n2" epub:type="noteref" >2</a></sub>。
<aside id="n2" epub:type="footnote" >注(1)蒿(gāo)目：极目远看。(2)盘桓：徘徊。</aside>

#### 参观北京故宫太和殿抒怀    1990.4.9
> 太和殿里想当年，国计民生系座前。圣主登临宣德政，昏君莅止逞威权。
> 谀臣献媚膺高爵，谏宦犯颜被远迁。多少兴亡皆出此，而今开放也当然。

#### 游北京八达岭长城    1990.4.10
> 为赏秦皇留胜迹，风和日丽上长城。墙垣绵亘五千里，关塞曾当百万兵。
> 胡汉而今为一体，安危异昔免交征。已无攻守之宏用，但作观光炫世人。

#### 参观北京十三陵（明成祖长陵）    1990.4.10
> 成祖迁都定北平，驾崩营葬号长陵。两行翁仲牺牲列，数丈丰碑鼍背承。
> 华表高于延寿阙，怀恩殿胜永安厅。园林广袤连龙岭，松柏阴森瑞气腾。

##### 其二（明神宗定陵）
> 祖宗茔域号定陵，地下深藏十数层。窀穸奠堂犹玉殿，迴廊坑道若轮囷<sub>(<a href="#n3" epub:type="noteref" >注</a>)</sub>。
> 衣冠似昔遗风在，祭祀如仪古礼存。遥想生前多胜概，燕山灵气彩云横。
<aside id="n3" epub:type="footnote" >注：囷(qūn)，古代一种圆形的谷仓。</aside>

#### 北京香山碧云寺谒中山纪念堂    1990.4.11
> 碧云寺里清幽地，开国元勋此养疾。乏术回天与愿违，衣冠灵柩凭追忆。

#### 偕內子游北京颐和园
> 宫殿依山近水旁，慈禧淫逸庋藏<sub>(<a href="#n4" epub:type="noteref" >注</a>)</sub>。
> 昆明湖上波千顷，万寿山前梦一场。石舫难航无劲桨，游人接踵有长廊。
> 当年禁苑今开放，乐得偕妻任徜徉。
<aside id="n4" epub:type="footnote" >注：庋(gui)藏，放置，保存，引申为国库。</aside>

#### 北京天坛（三首）    1990.4.12
> 红棂<sub><a href="#n5" epub:type="noteref" >1</a></sub>碧瓦三重檐，卓立圜<sub><a href="#n5" epub:type="noteref" >2</a></sub>丘气象严。
> 历代君王崇上帝，年年冬至此祈年。

##### 其二
> 北京名胜在天坛，林木葱笼绿地宽。建筑雄奇风景异，纵情饱览任盘桓。

##### 其三
> 天坛妙迹回音壁，一呼一应返原地。物理前人未说明，而今还是难思义。
<aside id="n5" epub:type="footnote" >注：(1)棂(líng)：窗格。(2)圜(yuán)同圆。</aside>

#### 游北海公园抒怀    1990.4.13
> 北海原为御囿苑，山明水秀恣流连。荒淫逸乐弛民政，纸醉金迷享帝权。
> 外患內忧无足惜，上愚下钝实堪怜。慈禧太后今何在，殷鉴仍宜警驽顽。

#### 登北京景山
> 景山顶上瞰皇宫，叠叠重重气象雄。金碧辉煌光灿烂，高低掩映景交融。
> 帝王帝后恣挥霍，民血民膏任宰烘。可叹崇祯愚且昧，终归自缢此山中。

#### 游北京仿建大观园
> 红楼梦里大观园，文采风流韵事存。十二金钗才貌美，一员宝玉性情温。
> 依红偎紫终朝醉，引兴牵愁竟日昏。及至醒时原是幻，今人却欲究再根。

#### 车经大同    1990.4.14
> 晋北煤都是大同，乌金地下积储丰。从前筑垒防胡虏，今日挖坑采黑铜。
> 发电炼钢为实用，利民富国有奇功。雁门关外皆兄弟，不再交征一体融。

#### 车经呼和浩特（归绥）及包头    1990.4.14
> 秦关汉塞隔华封，胡骑<sub><a href="#n6" epub:type="noteref" >1</a></sub>阴山惨淡容。
> 自古传征战地，而今却是岁时雍<sub><a href="#n6" epub:type="noteref" >2</a></sub>。
> 呼和浩特新都市。土默包头物产丰。铁路交通连四境，骆驼牛马失其踪。
<aside id="n6" epub:type="footnote" >注：(1)骑(qí)：一人一马的合称。(2)雍：和谐。</aside>

#### 遥望贺兰山下石嘴山市    1990.4.15
> 自古号为征战地，长城塞外贺兰山，而今却是新开府，工业振兴农业蕃。

#### 车经宁夏银川市
> 黄河百害利银川，塞外江南是美传。石嘴山前开矿产，青铜峡口启良田。
> 平沙漠漠成今古，旷野葱葱换地天。回汉一家无怨隙，同心协力展新颜。

#### 车行塞外总观
> 凤昔诗人总爱愁，每言边塞必怀忧。长车载我经巡处，羌笛无闻号角休。

#### 车抵兰州市
> 长车直入抵杲兰，昔日边城大改观。白塔山前风景异，黄河岸上市街宽。
> 车如流水人如海，楼似层峰集似峦，若莫志斌来接待，不知何处把身安。

#### 兰州五泉山怀古    1990.4.16
> 五泉山上忆先贤，名将卫青此靖边。汉代声威能大振，武功盖世是其缘。

#### 题兰州滨河公园〝黄河的母亲〞塑雕象
> 黄河岸上柳含烟，黄河之母展慈颜，冰肌玉骨形骸健，兰质蕙心意态娴。
> 秀发垂肩面向前，手托婴儿伏脐间。白塔五泉相照应，锦云亮亮水潺潺。


#### 游青海西宁市    1990.4.17
> 古人说道去青海，不是充军便是狂。五月犹寒山见雪，九秋愈冷冰为梁。
> 蛮荒今已翻新样，沧海果然可种桑。车抵西宁张目望，高楼林立景辉煌。

#### 游青海湟中塔尔寺（金瓦寺）    1990.4.18
> 黄教发源地，铁山封锁中。塔尔名其寺，建筑颇恢宏。
> 屋顶覆金瓦，梁柱涂朱红。光辉何灿烂，幽邃甚渊冲<sub><a href="#n7" epub:type="noteref" >1</a></sub>。
> 门前列宝塔，室内珠玉丰。法轮时回转，幡旗随飘风。
> 喇嘛数千众，顶礼至为恭。可惜有一时，佛法不太通。
> 旧貌虽然在，何如昔日隆，我来瞻圣迹，不禁感慨丛<sub><a href="#n7" epub:type="noteref" >2</a></sub>。
<aside id="n7" epub:type="footnote" >注：(1)渊冲：深沉空虚。(2)〝丛〞:从聚。</aside>

#### 车经天水市    1990.4.20
> 天水城为渭水涵，陇山秦岭控东南。伏羲故里生先帝，李广家乡出好男。
> 苏惠回纹工织锦，后妃教稼养春蚕。遗闻胜迹真难述，聊赋新诗作美谈。

#### 参观西安秦皇陵及兵马俑    1990.4.21
> 秦皇在世威天下，死后依然摆圣驾。大修陵墓胜皇宫，地下深藏几十重。
> 水银为池铜作壁，劲弩强弓和剑戟。珍奇珠宝一应全，妃嫔宫娥罗后筵。
> 瑶琴玉瑟与钟鼓，凤辇驾车冠盖举。凡是帝王之所欲，一切人物皆具备。
> 更在陵东十里许，广辟校场演军事。成千上万兵马俑，栩栩如生真神气。
> 兵员容貌各不同，魁梧奇伟皆壮士。纵横列队行伍齐，举手投足动作一。
> 骏马三五分成组，或者随行或候立。长埋地下两千年，从来未有人知悉。
> 及至近来发现后，举世无不称奇迹。建馆珍藏供展览，门庭天天若闹市。
> 秦皇功过难尽数，史家立论凭好恶。
> 或以焚书坑儒罪孽重，或日筑城防胡徭役苦。或云广建阿房宫，劳民伤财更残酷。
> 幸而不知造陵又制兵马俑，否则罪加一等尤难恕。
> 至于并灭六国、安内攘夷、车同轨、书同文、行同谊、奠定万世一统之宏基。
> 中华民族有今日，始皇功业推第一。万里长城今犹在，兵马陶俑又出来。
> 艺术工程真伟大，先人才智冠天下。

#### 西安华清池
> 明皇好色宠杨妃，为建华清沐浴池。水滑肌柔肤似玉，神迷意乱醉如泥。
> 鸳鸯共戏长汤里，鸾凤交栖积翠陂<sub>(<a href="#n8" epub:type="noteref" >注</a>)</sub>。
> 可恨胡儿心负义，马嵬坡下斩情丝。
<aside id="n8" epub:type="footnote" >注：陂(bēi):水边岸。</aside>

#### 西安华清池后兵谏亭
> 少帅图谋不足型，未成大事反遭刑。五间屋里惊天变，徒有骊山兵谏亭。

#### 游西安大雁塔（二首）    1990.4.22
> 长安雁塔与云平，本是玄奘诫杀生。岂料成为新进士，题名其上显光荣。

##### 其二
> 登临雁塔瞰长安，秦汉名都展大观。王气消沉灵气盛，新开境界更宏宽。

#### 西安碑林
> 长安文物荟碑林，墓志铭旌任找寻。述德纪功垂不朽，文章法帖最堪钦。
> 名贤翰墨根基厚，良匠雕工技艺精。走马看花难体会，重来必要尽余心。


#### 观洛阳牡丹花展（四首）    1990.4.23
> 故国周游至洛阳，时逢牡丹正芬芳。姚黄魏紫包金彩，艳绿娇红结绣裳。
> 细脉鲜肤倾国色，蟾精雪魄散天香。风流韵致人争赏，富贵休征世谓祥<sub>(<a href="#n9" epub:type="noteref" >注</a>)</sub>。
<aside id="n9" epub:type="footnote" >注：休：吉庆、福禄。</aside>

##### 其二
> 初到洛阳逢盛会，牡丹花展迎嘉宾。王城园里人如海，指点群芳笑语频。

##### 其三
> 牡丹花发满王城，万朵千枝百色呈，摇曳生姿争艳丽，人群围睹任批评。

##### 其四
> 富贵花开万象荣，一团喜气洛阳城。人人尽兴来欣赏，共庆家邦已太平。

#### 游洛阳龙门石窟    1990.4.24
> 访古龙门石窟游，六朝<sub>(<a href="#n10" epub:type="noteref" >注</a>)</sub>遗迹佛光浮。
> 可怜〝文革〞遭摧损，伊水崖前化泪流。
<aside id="n10" epub:type="footnote" >注：〝六朝〞，吴、东晋、宋、齐、梁、陈。</aside>

#### 遥望白居易香山祠    1990.4.24
> 龙门对岸望香山，不禁兴思白乐天。伊水悠悠伤永别，丛林隐隐护长眠。
> 庄严祠宇人尊仰，旷达襟怀孰与传。幸有诗文灵性在，为亲丰范展遗篇。

#### 游河南三门峡水坝    1990.4.25
> 黄河水与银河接，直下崑崙抵陕邑。三门峡口断其流，汇积成渊广利济。
> 发电能资工业兴，万家灯火放光明。灌溉田园农业振，岁穰<sub>(<a href="#n11" epub:type="noteref" >注</a>)</sub>年丰乐太平。
> 救早防洪除百害，河南河北皆安泰。工程浩大无伦比，深洞筑成坚壁垒。
> 一任狂涛激浪摧，屹立不挠如柱砥。人力胜天非所难，有志竟成终若此。
<aside id="n11" epub:type="footnote" >注：〝穰〞〝丰〞，同义互训。</aside>

#### 宝成铁路
> 宝鸡市外万重山，蜀道前人不敢攀。秦岭云横迷望眼，兰关雪拥发愁颜。
> 神功竟未除千险，人力终能克万艰。今日陕川无障碍，火车驰骋畅其间。

#### 游成都动物园熊猫馆
> 国之珍宝大熊猫，原产深山海拔高。箭竹为粮行简德，冰泉给饮养清操。
> 皮毛黑白纯无染，形态憨痴慎勿骄。稀有生灵将绝迹，吾人岂忍视其消。

#### 游青城山（二首）    1990.4.27
> 天下青城信是幽，翠峰卅六孰堪传。即非福地留仙住，也系灵山邀客游。
> 饱览云霞多幻变，浑忘尘世有烦忧。心中一静斯成道，何必深藏洞里修。

##### 其二
> 西川胜境在青城，洞壑深幽涧水鸣。三十六峰齐耸翠，百千万物尽争荣。
> 上清宫里神仙会，常道观中隐士盟。瑞霭红霞时作伴，雪山遥映锦江横。


#### 游都江堰
> 都江堰口二郎神，督视分流灌溉均。大地千渠稠似网，平畴万顷碧如茵。
> 川原赖此称天府，省会因之号锦城。建设工程何浩大？无穷水利福斯民！

#### 游新都桂湖有感    1990.4.29
> 新都旧第万年春，遗址为祠祀净臣。六月荷花八月桂，满怀忠义一怀仁。
> 澄湖映日明持志，古木参天示立身。一代鸿儒兼烈士，升庵而外有何人?

#### 游成都武侯祠    1990.4.30
> 芙蓉城外锦江滨，封土为丘号惠陵。意气伐吴徒饮恨，精神感蜀实堪珍。
> 君臣共祀同祠宇，宾主倒称乱等伦。诸葛功高诚可敬，尊之却使有违仁。

#### 游成都草堂寺怀诗圣杜甫    1990.4.30
> 先访草堂寺，叩问大诗人：迩来家国事，是否有歌行？
> 借我为参考，以免费精神。曾经〝大跃进〞，〝文革〞又推陈。
> 可能遭下放，抑送劳动营？或许怜君老，且常抱不平；
> 为民申疾苦，处处表同情。更是无产者，应属同路人。
> 自不多追究，但保尔园林。

#### 草堂寺
> 草堂寺里礼前贤，昔日仁怀已得全，茅屋悲歌宜改调，不须惆怅应欣然！

#### 游四川乐山观大佛    1990.5.1
> 凿崖成巨佛，举世叹奇观。脚踏奔流水，头齐挹翠山。
> 蛟龙休作怪，黎庶保平安。遥望峨嵋月，清辉照大千。

#### 登峨嵋金顶遇浓雾    1990.5.2
> 三更惊梦催人起，黑夜匆忙急上车。曲折蜿蜒襟绝壁，晃摇颠簸凌清虚。
> 余寒霜露浸鷴袖，拂瞰岚烟隐寺庐。欲睹佛光无所见，徘徊金顶望云舒。

#### 下金顶却又天朗气清
> 缆车直下千寻壁，雾霭云霾始渐收。回望峨嵋山吐秀，伫看旭日影含羞。
> 花间飞蝶娱鷴鸟，路上行人戏野猴。不禁兴来腰脚健，穿林涉涧乐优游！

#### 经峨嵋山万年寺小憩
> 万年寺里境偏幽，独占峨嵋山一丘。翠柏苍松栖野鹤，红墙碧瓦隐僧俦。
> 仰观天外千峰秀，俯瞰崖前众木稠。薄暮斜阳迎过客，投鞭却要好清修。

#### 四川眉山三苏祠    1990.5.3
> 一门三学士，两宋几完人，德政行当世，文章启后生。

##### 访眉山三苏祠
> 眉山苏氏文章显，唐宋八家占了三。风物犹存此庙里，供人瞻仰供人参。

##### 其二
> 坡公遗象座澄潭，神态轩昂手拂髯。脚下雪莲花皎洁，林中黄鸟语甘甜。
> 先生正好题诗句，后辈随之学口占。倘若不谐声律则，尚祈指点勿轻嫌。
