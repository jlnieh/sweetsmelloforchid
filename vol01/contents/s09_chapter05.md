## 诗话篇    <h3 class="subtitle">（1956-1994）</h3>

#### 习诗
> 弄笔似弹琴，推敲见素心。狂歌闻虎啸，高唱听龙吟。
> 赋就惊风雨，诗成振玉金。前人未敢道，来者应相钦。

#### 学书
> 初学画银钩，自矜才不俦。临池龙戏水，落笔虎蹲丘。
> 不写歌功颂，偏书讨贼谋。神州昌盛日，题我永安楼。

#### 初学作诗
> 独坐孤灯下，吮毫学作诗。寒蛩[1]哀切切，饥鼠奔驰驰。
> 乱我搜词意，惹人动乡思。上床徒拥被，一梦最相宜。

[1] 蛩(qióng)，蟋蟀。

#### 诗兴
> 闲吟消暑假，晚詠自由题。偶得清新句，欣然似破迷。

#### 读史
> 汉武秦皇同霸业，威加四海制夷蛮。英雄自古无多少，宁以兴亡论猛宽。

#### 读诗（四首）
> 遣辞谨练夸工部，属句平凡说乐天。同是诗人真本色，何分雅俗别谁先。

##### 又
> 骚人老爱弄玄虚，异想常将马当驴。不问秋冬春与夏，风花雪月任狂书。

##### 其二　叠韵（一）
> 诗家不论实和虚，画马难真反类驴。南北东西都莫辨，今来古往一齐书。

##### 其三　叠韵（二）
> 迂儒倔傲不谦虚，据典引经马代驴，滥调陈腔多累集，自鸣学富五车书。

#### 书怀
> 寻章摘句雕虫，书生岂让英雄。常握毛锥在手，随时刺杀苍龙。

#### 倡作白话古体诗
> 旧瓶装新酒，白话入古诗。风味虽嫌淡，人人易饮之。

#### 倡用旧韵
> 白话入古诗，最好用旧韵。由来方言杂，旧韵南北顺。
> 平仄自无妨，浓情密意俊。无论短和长，不须费记性。
> 唱也容易唱，听也容易听。

#### 弄笔歌
> 无论吟诗或作文，挥毫染指见精神。不叹老。不伤贫，百岁当如十个少年人。
> 童心未灭；幼稚犹存。想啥写啥信手成，天真烂漫最单纯！

#### 诗人行
> 从前学究写诗文，命意遣词尽典故。句句艰深诚费解，篇篇隐晦尤难悟。
> 说道奔忙为救世，必推孔席和墨突；说道修心以养性，必言秋水和齐物；
> 说道穷理以致知，必讲周程与朱陸；说道从军以报国，必效定远和武穆；
> 说道忧愤志难伸，必叹灵均和贾傅；说道文章及史学，必举马迁和班固；
> 说道诗词及歌赋，必称相如和李杜；说道婚姻及爱情，必羨梁孟和梁祝；
> 说道交情论知己，子期伯牙名并著；说道如何殖货财，必学陶朱和端木。
> 中华文化数千年，众多史迹兼人物。试问孔席墨突几人知，秋水齐物几人熟？
> 周程朱陆同姓多，其他代号常疑误。巧譬善喻虽奇妙，不免教人难揣度。
> 须知时代在推移，世事变迁民改俗。天地涵容品类多，矿藏动植夸丰富。
> 风光景物无常态，感受因人有好恶。一味矫揉或泥古，蛇神牛鬼漫天雾。
> 科学昌明知识广，几人还愿攻疏注？白话固嫌词意浅，新诗又是刚开步。
> 不妨信口作长吟，言近旨远容易读。新酒酿成邀客饮，暂借旧壶来酌注。

#### 文风
> 诗人与作家，多的乱如麻。彼此相标榜，虚名到处夸。

##### 又
> 文人分党派，无党不成材。朋比相标榜，独行任制裁。
> 创新称怪异，守旧谓痴呆。纵有相如赋，也难免忌猜。

#### 读名人自传
> 略识之吾即自矜，时夸家学与师承。欲将传统抬身价，何不求新见本能？

#### 戒作谀辞
> 文人貴自持风骨，漫作谀辞则近迂。立德立言诚匪易，惟仁惟义始堪书。
> 休夸学富诗千首，却恐才卑步一趋。国难方殷谁记取，还魂醒梦赖群儒。

#### 读十八家诗抄
> 李杜诗歌万古流，惟因下笔太多愁。人生本具同情性，自易兴怀与唱酬。

#### 读山在堂吟草
> 可怜王学士，无病苦呻吟。字字愁肠结，篇篇醉酒痕。
> 盛年常叹老，足食也伤贫，寿岁终难永，其诗谶是凭。

#### 读毛一波先进旅美诗选
> 毛公旅美诗，字字等珠玑。多少深情意，尽是故乡思。

#### 致自贡诗学会
> 富顺精华地，划为自贡市。但愿同滋荣，花开仍并蒂。

#### 诗家通病    1994.6.23
> 诗人笔下爱烦忧，不写相思便说愁。无病呻吟长怨叹，多情困惑总绸缪。
> 举杯对月夸狂放，踏雪寻梅谓自由。怀古伤今徒愤慨，欲言未敢出心头。
