## 二、教师生活类

#### 舌耕散诗（四首）    1963.
> 支边务教各忘家，异地相逢共月华。心系绿洲戈壁月，难忘沙枣万株花。

> 杏坛难计几番秋，乐育良材遍九洲。心血满腔融春雨，无声润物也风流。

> 继晷焚膏备课忙，罡风袭牖正飞霜。妻儿入梦酣声急，天海星稀月未央。

> 支支粉笔化金匙，明镜清流永不疲。终岁矻矻何所盼，惠风时雨果盈枝。

#### 教育群英会即兴    1982.
> 凉秋桂影映窗罗，学易期移感慨多。万里非奢忧稚鹄，百年有限乐菁莪。
> 春温秋肃细雕刻，夜课晨披苦琢磨。天下一勤无困事，不愁金凤出鸡窠。

#### 十届教师节感怀（二首）
> 佳节欣逢十届迎，丹枫紫菊共秋明。泱泱塔水钟人杰，沃沃芳洲感地荣。
> 整体培材多贡献，全心树木倍忠诚。由衷共唱菁莪曲，展翘宁忘乐育情。

##### 其二
> 杏坛虚执四旬鞭，未到长城敢歇肩。痴恋讲台伸宿志，倾情粉笔见心坚。
> 甘将汗血化春雨，总把生平献垦边。年岁不催人自老，梦魂犹盼李桃妍。

#### 记梦
> 老退依依别课堂，梦魂一夜返新疆。满门亲故嘘寒暖，盈耳新风自短长。
> 人事已非当日局，弦歌应是昔年场。低回故物留遐想，亲植白杨出校墙。

#### 教师节勉诸生
> 魏紫姚黄十度妍，每逢佳节庆丰年。良驹有幸方皋惜，壮志无磨烈火煎。
> 机会已来宜未雨，青春不再应加鞭。河清海晏人心向，追昔抚今感万千。

#### 致农一师教育处王芬华君（二首）
> 明朝日历又交秋，无语年华似水流。岁月峥嵘存美忆，青春倜傥杳难求。
> 人生动有三年别，友谊何曾一日休。杯酒向君勤祝愿，全师教育上层楼。

##### 其二
> 阔别三秋日月流，昔年交谊久绸缪。憶攻文学同凉热，曾共杏坛一喜忧。
> 尺素惟祈调玉福，小诗聊效折梅讴[1]。遥闻教苑芳菲盛，恨不同君秉烛游。

[1] 陆机赠范晔诗：〝折梅逢驿使......聊赠一枝春〞

#### 致仇明元老师
> 卅载相知友谊深，巴山旧雨寄长吟。教坛贡献阳春曲，学术交流白雪音。
> 偶有高谈惊四座，更谁雅誉播朋林？无求闻达安贫贱，最教时人叹不禁。
