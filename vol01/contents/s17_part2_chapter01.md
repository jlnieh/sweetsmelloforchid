## 一、杂咏类

#### 不老吟
> 遥观峻岫庆云生，海晏河清夕照明。种菊东篱堪养性，寻章陌上可怡情。
> 宁知艺事关时运，敢惜推敲炼句精。读破唐诗人未老，年来倍觉马蹄轻。

#### 咏《龟兹诗词》季刊
> 毕竟天山别有天，诗词结得九州缘。曾经半百难三影[1]，果是年来重七贤[2]。
> 笔岫云笼追涿郡[3]，文章绚出仿平泉[4]。新开阆苑龟兹谱，任种幽兰任植莲。

[1] 三影：张三影
[2] 七贤：晋竹林七贤
[3] 涿郡有山若笔曰笔山，宋人咏之曰〝彩云笼处便生花，绚出文章自一家〞。
[4] 唐李德裕有平泉庄，一花一木俱奇绝。

#### 致诗协会李振东、王亚平二君
> 浮生有幸伍贤良，室入芝兰助德长。身善三人闻道晚，师尊一字[5]咏梅香。
> 地天交泰[6]来诗赋，咳唾随风出羽商[7]。律拙才疏今不虑，文先见草步韩张[8]。

[5] 唐郑谷改齐己《早梅》诗一个字，被写为一字师。
[6] 地天交泰：上下融和，国家大治。
[7] 咳唾随风：比喻诗思敏捷。羽、商：五音之属。
[8] 张籍与韩愈友善，〝为文先见草、酒熟共为觞〞

#### 乐赋
> 改革而今德政施，仓箱有庆乐尧时，高朋来访围炉酒，故友相期奕局棋。
> 缓舞翩迁随俯仰，彩灯明灭任参差。若非爱侣催宵夜，总恋荧屏不忍离。

#### 看《红楼梦》后
> 一部红楼人见殊，总归虚幻套贤愚。温柔富贵非空梦，巧计机关岂枉图。
> 不见八旗多似鲫，可知辣子倍高徒。谁怜焦大忒[9]憨厚，马粪赢来满嘴糊。

[9] 忒，tuī很、极、太

#### 《红楼梦》三角恋爱叹
> 大观佳丽巧安排，梅雪争春造化差。叛逆堪惊西子辈，淑贤岂让御妻侪[10]。
> 愚顽不听停机劝[11]，狂傻空和咏絮谐[12]。悲莫悲兮恩与爱；既欺黛矣复欺钗。

[10] 用晏子车夫的妻观御劝夫故事。
[11] 乐羊子妻断织劝夫。
[12] 谢道韫咏雪（指黛玉）

#### 甲午百周年祭
> 骎骎岁月了无痕，甲午风云百度温。辑盗总缘生禄蠹，卑躬莫过效龟孙（指不抵抗政策）。
> 北洋水师芦沟月，上国衣冠烈士魂。愁听激昂歌正气，欲将苦胆挂前门。

#### 慈禧祸国
> 谁说慈禧仅肆淫？乐山乐水乐园林。国帑空绌楼台起，石舫如磐铁舰沉。
> 御苑歌姬娇婉转，台澎百姓苦呻吟。忍听近代伤心史，弹彻千秋堕泪琴。

#### 忠佞两重天
> 主权沦丧史无前，甲午春秋启后贤。致远悲歌冲吉野，中堂俎豆拜强权[13]。
> 朝廷撕下遮羞布，黎庶高悬打狗鞭。从古平凡生伟大，由来忠佞两重天。

[13] 指李鸿章企图乞怜列强外交干预的不抵抗政策

#### 邓世昌颂
> 中华自古多豪杰，一曲悲歌唱到今。甲午英雄推邓领，横刀外海[14]慑倭心。
> 同仇敌忾伤松岛，破釜沉舟撞畜禽。义不生还呼杀敌，国殇留取后人钦。

[14] 外海：指黄海

#### 台胞赞
> 台湾近代苦难言，拒虎前门又后门。曾记延平（郑成功）收失地，复遭日寇肆鲸吞。
> 谁甘拱手当奴隶，宁可悬头不苟存[15]，历劫台胞心爱国，今尤醒眼盼归根。

[15] 这两句出自《马关条约》后，台民对敌檄文〝愿人人战死而失台，决不拱手而让台〞。

#### 温故励新
> 历史翻开又一页，东方虎跃复龙腾。援朝抗美旌麾指，吐气扬眉玉宇澄。
> 左右东西曾拒盗，熊罢鬼怪敢凭陵（仗势侵略）。强权反共弹陈调，奸宄乘机效犬鹰。
> 南海防区秋雾重，金瓯一统暗礁承。同仇敌忾原为上，煮豆燃箕实可憎。
> 陆岛相亲倡两制，炎黄携手共繁兴。重温甲午辛酸泪，无使健忘自网罾。

#### 二百五致远壮士歌（七首）
> 九年船政敢蹉跎？广宇连心剑勤磨。易水苍凉歌不绝，头颅应掷孽龙窠。

##### 其二
> 滔天巨浪晓星寒，万里山河放眼间。惭愧三军空袖手，岂容东郭纵残狻（狻suān猛兽）。

##### 其三
> 楼兰未斩剑先残，壮志难酬死不甘。独臂屠鲸千载事，并将热血正衣冠。

##### 其四
> 国家多难起萧墙，草泽人争社稷匡。我去无归同敌忾，共将怒火炽狂樯。

##### 其五
> 斩鲸人去地天昏，实现精忠报国言。踏遍洋滨呼尽姓，召回二百五英魂。

##### 其六
> 此日英雄泪一挥，延平业绩化几微。五旬破镜云初合，又赋千秋燕单飞。

##### 其七
> 浮生不计鬓毛摧，暮暮朝朝盼燕回，心事浩茫连旷远，伤心岂独放翁悲[16]。

[16] 放翁悲：陆游示儿诗：〝但悲不见九州同。〞

#### 附：聂懋戡君和诗（十三首）

##### 和官福光君甲午百周年纪念诗原玉〝致远〞壮士歌（七首）    聂懋戡
> 整军卫国岂蹉跎，武备精研费折磨。海上强梁防坐大，务须严制岛夷窠。

##### 其二
> 清秋始至月光寒，平地风波转瞬间。久历艰辛营舰队，不堪一击饲狂狻。

##### 其三
> 倭奴恶势未摧残，寝不成眠食不甘。无奈淫娃（慈嬉）操国柄，满朝文武沐猴冠。

##### 其四
> 独力难支欲倒墙，谁能振臂助扶匡。忍看浩浩汪洋里，滚滚滔滔逐断樯。

##### 其五
> 屠龙岂惧海天昏，为将牺牲不独言。殉难同胞多少命，一波一浪一忠魂。

##### 其六
> 往事何堪泪再挥，应知今日慎防微。奸邪又在开门户（指投靠强权），系足鹦哥欲放飞。

##### 其七
> 山河破碎令心摧，只望苍天斗柄回。旋转乾坤须妙手，新亭泣泪枉伤悲。

##### 甲午祭    聂懋戡
> 掀开历史遍伤痕，血迹斑斑尚有温。定乱援朝（指清廷）轻贼党，争功抗日藐倭孙。
> 敌情未悉旋挑战，已力无充便断魂。壮志空怀成抵用，国防从此失关门。

##### 慈禧祸国    聂懋戡
> 休怪慈禧太纵淫，老来犹自造园林。军需政费都耗丧，士气民心尽坠沉。
> 外患內忧谁顾惜，上愚下钝孰哀吟。倾亡运数难回挽，一曲悲歌奏断琴。

##### 忠佞两重天    聂懋戡
> 时人眼里看先前，得失难分孰是贤。奋战求功而乏力，议和忍辱且从权。
> 凭河暴虎轻抛命，樽俎折冲犹执鞭。留得青山依旧绿，养精蓄锐可回天[17]。

[17] 此乃〝时人〞眼里的观点

##### 邓世昌颂    聂懋戡
> 强邻日寇苦相侵，甲午遗闻诵至今。岂止牺牲一统领，同时殉难多忠心。
> 长年锻炼夸精锐，数日沉沦变落禽。战术无谋枪炮钝，冤魂堪惜不堪钦。

##### 台胞赞    聂懋戡
> 宝岛良民不敢言，权奸正在广开门。攀援异族张声势，敌视同胞怕并吞。
> 假借人心倡独立，阴谋禄位保长存。不思祖国渊源厚，却欲从今自断根。

##### 温故励新    聂懋戡
> 又是朝鲜内战兴，美夷插手火光腾。义援弱者王师出，镇慑强梁祸水澄。
> 盛气霸权无足畏，初生孽种敢凭陵。不知利害为狐鼠，罔顾恩情作犬鹰。
> 海上屏藩陆岛接，汉家德业子孙承。原当并力兴邦国，怎忍相仇起恨憎。
> 政见虽殊应协议，求同存异免纷争。重投母爱襟怀里，幸勿迷途触暗罾。

#### 心声
> 悠悠岁月几风波，眼见河清欲放歌。大雅春风生霁月，自将秋水洗尘多。

#### 红楼潇湘竹叹
> 满眼飞红唤奈何，不随尘土便随波。高标见妬分春少，一样开花落瓣多。
> 琴瑟有心调玉轴，针砭乏力起沉疴，空余月浦千竿竹，岂独潇湘泪渍过？

#### 蜜蜂
> 终日矻矻饭实可嗟，倾家奉献再兴家。忙酝蜜汁和新汗，梦断关河杂乱笳。
> 受尽风威方定痛，尝来刺味更怜花。年华似火终无悔，默逐东君上下斜。

#### 雪莲
> 岭危风劲伴悲笳，素面葵轮向彩霞。只乐冰山甘雪地，不阿流俗俏天涯。
> 投医敢献齑身力，折节宁忘立本差。纵令多情嫌淡泊，也应清夜比名葩。

#### 金婚抒怀（二首）
> 一自青春来作伴，从兹以沫久相濡。曾教弱质当风雨，犹憶砧刀作肉鲈。
> 落难赖将夫女护，穷途亏把菜蒿厨。倏然一觉黄梁醒，为问青丝白也无。

##### 其二
> 的是风清波自静，临年老退守寒楼。也亏因病尝汤药，颇赖相怜做履裘。
> 崖岸危无卿立足（不立崖岸，比喻为人天性和乐），藁砧（丈夫）乐有内分忧。如非玉臂长支柱，安得舌耕任自由。

#### 长乐楼歌
> 持家宜俭朴，长乐强名楼。望重神仙嫉，贪多造物尤，
> 糊涂方不殆，知足自无忧。豁达人高寿，开胸摆渡舟。

#### 自嘲小像
> 貌似斯文实不才，深沉浅露费疑猜。心高耻伍随风柳，志薄偏怜傲雪梅。
> 屈膝卑躬嫌腿直，违心说话恨唇开。是非认理行将去，得失由天摆布来。

#### 嘉峪关
> 危楼横踞望台高，景仰雄关气倍豪。烽火烛天威虏寇，干戈待枕演兵操。
> 金磐拱卫传今古，猎祸凭陵斥蟊臊。复辄匈奴犹可鉴，霸权馋妄莫轻挑。

#### 內江西林公园
> 西林路陡掉头惊，人与云霞结伴行。游艇似梭飞树杪，绿畴如练小甜城。
> 观音送子功无量，太白吟诗枉用情。此际登临须带酒，好邀明月咏升平。

#### 太白亭
> 太白遗踪不用寻，弃舟拾级上西林。亭台面水千帆过，咳唾随风万代钦。
> 山接斜阳曾倚剑，波洄铁杵故磨针。昔人已自追蟾去。一调清平唱到今。

#### 内江张大千纪念馆
> 忝列乡亲恨晚生，缘悭一面慕长星。徐扬技艺堪传世[18]，龙马精神最足型。
> 三载敦煌探国宝，五洲游迹化丹青。〝长江万里〞陈绝笔，新馆崔嵬百卉馨。

[18] 〝徐扬技艺〞，指徐文长，扬州八怪的书画艺术。

#### 阿克苏
> 自古阿城白水呼，民丰物阜誉明珠。才惊旧阙超琼阁，又叹新颜换卡铺。
> 香稻史传堪进贡，石油今喜可长输。宏猷铁路通喀什，维汉一心共策驱。

#### 喀拉库勒
> 喀拉库勒巧梳妆。鲤跃长渠映白杨。金浪涌风穿乳燕，银花吐艳胜群芳。
> 凉秋在在催牛壮，篱落家家溢果香。最是棉山云出岫，犹疑一梦到仙乡。
